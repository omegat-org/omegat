<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Quant a l'OmegaT - Manual d'usuari de l'OmegaT 1.7.3</title>
</head>
<body>

	<h1>Quant a l'OmegaT</h1>

	<ul>
		<li><a href="#tm">Memòria de traducció</a></li>
		<li><a href="#glossary">Gestió de la terminologia</a></li>
		<li><a href="#process">Procés de traducció</a></li>
	</ul>
	
	<p>L'OmegaT és una eina de Traducció Assistida per Ordinador lliure i multiplataforma.</p>

<hr>

	<a name="tm" id="tm"></a>
	<h2>Memòria de traducció</h2>

	<p>L'OmegaT memoritza les vostres traduccions en una memòria de traducció i, a la vegada, permet utilitzar memòries de traduccions anteriors com a referència.</p>

	<p>Les memòries de traducció poden ser molt útils per aquelles traduccions que continguin un cert nombre de repeticions o bé segments de text considerablement semblants. L'OmegaT utilitza memòries de traducció per a recordar les vostres traduccions anteriors i per a suggerir-vos la traducció més probable del text que esteu traduint.</p>

	<p>Les memòries de traducció poden ser molt útils quan us calgui traduir l'actualització d'un document que ja havíeu traduït prèviament. Les frases que no han canviat ja apareixeran traduïdes i les frases actualitzades es mostraran juntament amb la versió anterior de la mateixa frase, que serà la traducció més probable i semblant. D'aquesta manera, les modificacions del document original poden gestionar-se amb una gran facilitat.</p>

	<p>Si utilitzeu memòries de traducció creades prèviament (per exemple, si l'agència de traducció o el client us n'ha proporcionat), l'OmegaT podrà utilitzar-les com a memòries de referència.</p>

	<a name="glossary" id="glossary"></a>
	<h2>Gestió de la terminologia</h2>

	<p>La gestió de la terminologia és important per a mantenir la coherència en tota la traducció. L'OmegaT utilitza glossaris que contenen traduccions de paraules individuals o frases petites, com una mena de diccionari simplificat bilingüe d'una temàtica específica. L'OmegaT mostra la traducció de les paraules que apareixen al segment actual, com a referència.</p>

	<a name="process" id="process"></a>
	<h2>Procés de traducció</h2>

	<p>Suposeu que heu de traduir qualsevol cosa: des d'un sol fitxer, fins un gran nombre de fitxers dins d'un directori i organitzats en subdirectoris. Els fitxers poden tenir formats diversos.</p>
	
	<p>Quan especifiqueu a l'OmegaT que voleu traduir aquests fitxers, comprovarà si es tracta de <a href="filesAndDirectories.html">fitxers compatibles</a> (d'acord amb les <a href="fileFilters.html">regles de filtres de fitxers</a>), detectarà les parts de text que contenen, les dividirà en grups de text (seguint les <a href="segmentation.html">regles de segmentació</a>) i mostrarà els segments un per un, per tal que pugueu començar la traducció.</p>

	<p>L'OmegaT memoritzarà les vostres traduccions i us suggerirà propostes de traducció per als segments semblants als que hi ha emmagatzemats a la memòria.</p>

	<p>Si voleu comprovar quin aspecte tenen els fitxers un cop traduïts, podeu <a href="userInterface.html">crear els fitxers traduïts</a>, obrir-los amb l'aplicació corresponent i visualitzar el resultat de la traducció.</p>
	<hr>

	<p><a href="legalNotices.html">Avisos legals</a></p>
</body>
</html>
