<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Com treballar amb text formatat - Manual d'usuari de l'OmegaT 1.7.3</title>
</head>

<body>
	<h1>Com treballar amb text formatat</h1>

	<ul>
		<li><a href="#intro">Etiquetes de format</a>
			<ul>
				<li><a href="#naming">Noms de les etiquetes</a>
				</li><li><a href="#numbering">Numeració de les etiquetes</a>
				</li><li><a href="#pairs">Parelles d'etiquetes i etiquetes soles</a>
			</li></ul>
		</li>
		<li><a href="#tag_segmenting">Etiquetes i segmentació per frases</a></li>
		<li><a href="#tag_operation">Operacions amb etiquetes</a>
			<ul>
				<li><a href="#duplication">Duplicació de grups d'etiquetes</a>
				</li><li><a href="#deletion">Supressió de grups d'etiquetes</a>
				</li><li><a href="#order">Modificació de l'ordre d'un grup d'etiquetes</a>
				</li><li><a href="#nesting">Imbricació de grups d'etiquetes</a>
			</li></ul>
		</li>
		<li><a href="#tag-overlapping">Superposició de grups d'etiquetes</a></li>
		<li><a href="#tag_validation">Validació de grups d'etiquetes</a></li>
		<li><a href="#tag_hints">Consells per a la gestió d'etiquetes</a></li>
	</ul>

	<p>Normalment, cal reproduir la informació de format del fitxer de partida al fitxer traduït. L'OmegaT mostra la informació de format en línia dels formats compatibles (actualment, DocBook, HTML, XHTML, Open Document i OpenOffice.org) en forma d'etiquetes. Generalment, les etiquetes no es tenen en compte a l'hora d'avaluar la similitud d'una cadena per a la cerca de coincidències. Les etiquetes que heu reproduït al segment traduït apareixeran al document traduït.</p>

<hr>

	<a name="intro" id="intro"></a>
	<h1>Etiquetes de format</h1>


	<a name="naming" id="naming"></a>
	<h2>Noms de les etiquetes</h2>

	<p>Les etiquetes estan formades per tres caràcters i un número. El número únic us permet agrupar aquelles etiquetes que s'emparellen l'una amb l'altra i distingir les etiquetes que puguin tenir el mateix caràcter abreujat, però que de fet són diferents. Els caràcters poden reflectir o no el valor del format que l'etiqueta representa (per exemple,negreta, cursiva, etc.)</p>

	<a name="numbering" id="numbering"></a>
	<h2>Numeració de les etiquetes</h2>

	<p>Les etiquetes estan numerades de manera incremental i formen <strong>grups d'etiquetes</strong>. Els "grups d'etiquetes" poden estar formats per una etiqueta sola (com ara <code><font color="red">&lt;br1&gt;</font></code>), o per dues etiquetes que formen una parella (com ara <code><font color="red">&lt;f3&gt;</font></code> i <code><font color="red">&lt;/f3&gt;</font></code>). Dins del segment, al primer grup (ja sigui una parella o una sola etiqueta) se li assigna el número  <strong>0</strong>, al segon se li assigna el número <strong>1</strong>, etc. El primer exemple següent té 3 grups d'etiquetes (una parella, una etiqueta sola i una altra parella) i el segon exemple té un sol grup (una parella).</p>

	<a name="pairs" id="pairs"></a>
	<h2>Parelles d'etiquetes i etiquetes soles</h2>

	<p>Les etiquetes poden aparèixer en parelles o en forma d'etiquetes soles. Les <strong>etiquetes soles</strong> indiquen informació de format que no afecta el text que l'envolta (un espai addicional o un salt de línia, per exemple).</p>

	<pre>	<strong>&lt;segment 2132&gt;</strong><font color="red">&lt;b0&gt;</font>&lt;Ctr+N&gt;<font color="red">&lt;/b0&gt;</font>, <font color="red">&lt;br1&gt;</font><font color="red">&lt;b2&gt;</font>&lt;Retorn&gt;<font color="red">&lt;/b2&gt;</font><strong>&lt;fi del segment&gt;</strong></pre>

	<p><code><strong><font color="red">&lt;br1&gt;</font></strong></code> és una etiqueta sola i no afecta el text que l'envolta. Les <strong>etiquetes emparellades</strong> normalment indiquen informació d'estil que s'aplica al text entre l'etiqueta d'obertura i l'etiqueta de tancament d'una parella. Cal tenir en compte que l'etiqueta d'obertura sempre ha d'aparèixer abans de l'etiqueta de tancament.</p>

	<pre>	<strong>&lt;segment 3167&gt;</strong>Fitxer de registre (<font color="red"><font color="red"></font>log.txt<font color="red"></font></font>) per a fer un seguiment de les operacions i dels errors.<strong>&lt;fi del segment&gt;</strong></pre>

	<p><code><strong><font color="red">&lt;f1&gt;</font></strong></code> i <code><strong><font color="red">&lt;/f1&gt;</font></strong></code> formen una parella i afecten el text <code><strong>log.txt</strong></code>.</p>

<hr>

	<a name="tag_segmenting" id="tag_segmenting"></a>
	<h1>Etiquetes i segmentació per frases</h1>

	<p>L'OmegaT crea les etiquetes abans d'aplicar la segmentació per frases. En funció de les regles de segmentació, pot donar la sensació que les etiquetes no respectin les regles de numeració ni d'agrupament anteriors.</p>

	<pre>	<strong>&lt;segment 1554&gt;</strong> <font color="red">&lt;f0&gt;</font>Abans: \. Després: \s<font color="red">&lt;/f0&gt;</font><strong>&lt;fi del segment&gt;</strong></pre>

	<p>Sembla que aquí no hi ha cap problema. Ara bé, si apliqueu les regles de segmentació per defecte en aquest segment (el comportament per defecte de l'OmegaT), obtindreu el resultat següent:</p>

	<pre>	<strong>&lt;segment 1990&gt;</strong> <font color="red">&lt;f0&gt;</font>Abans: \. <strong>&lt;fi del segment&gt;</strong>
	<strong>&lt;segment 1991&gt;</strong> Després: \s<font color="red">&lt;/f0&gt;</font><strong>&lt;fi del segment&gt;</strong>
	</pre>

	<p>Les regles de segmentació que s'apliquen aquí són: <i>segment després d'un punt seguit d'un espai</i>. A l'exemple anterior, podeu comprovar que els segments, agafats un per un, no respecten les regles de numeració ni d'agrupament: les etiquetes <code><font color="red">&lt;f0&gt;</font></code> i <code><font color="red">&lt;/f0&gt;</font></code> haurien d'estar emparellades dins del mateix segment, però estan separades degut a les regles de segmentació. En alguns casos, això pot arribar a provocar problemes en la traducció, com per exemple, si s'ha de canviar la posició de les etiquetes en la llengua d'arribada per tal de reflectir l'ordre de les paraules d'aquesta llengua (vegeu l'apartat <a href="#Tag_operations">Operacions amb etiquetes</a> a continuació).</p>

<hr>

	<a name="tag_operation" id="tag_operation"></a>
	<h1>Operacions amb etiquetes</h1>

	<p>Cal anar amb compte amb les etiquetes. Si es canvien accidentalment, es pot malmetre el format del fitxer final. La màxima més assenyada és "No arregleu allò que no està trencat". Això no obstant, sempre és útil saber què es pot fer i com fer-ho.</p>

	<a name="duplication" id="duplication"></a>
	<h2>Duplicació de grups d'etiquetes:</h2>

	<p>Per a duplicar grups d'etiquetes, copieu-los a la posició que vulgueu. Tingueu en compte que, en un grup d'etiquetes emparellades, l'etiqueta d'obertura ha d'anar abans de l'etiqueta de tancament. El format que representa el grup duplicat s'aplicarà a la secció on l'hàgiu copiat.</p>

	<p>Exemple:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>Aquest format<font color="red">&lt;/f0&gt;</font> es duplicarà aquí.<strong>&lt;fi del segment&gt;</strong></pre>

	<p>Després de la duplicació:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>Aquest format<font color="red">&lt;/f0&gt;</font> s'ha <font color="red">&lt;f0&gt;</font>duplicat aquí<font color="red">&lt;/f0&gt;</font>.<strong>&lt;fi del segment&gt;</strong></pre>

	<a name="deletion" id="deletion"></a>
	<h2>Supressió de grups d'etiquetes</h2>

	<p>Per a suprimir grups d'etiquetes, elimineu-los del segment. Tingueu en compte que, en suprimir un grup d'etiquetes emparellades, cal que suprimiu tant l'etiqueta d'obertura com la de tancament per tal que s'elimini correctament tota la informació de format; altrament, és possible que el fitxer traduït quedi malmès i no es pugui obrir. En suprimir un grup d'etiquetes, eliminareu la corresponent informació de format del fitxer traduït.</p>

	<p>Exemple:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>Aquest format<font color="red">&lt;/f0&gt;</font> se suprimirà.<strong>&lt;fi del segment&gt;</strong></pre>

	<p>Després de la supressió:</p>

	<pre>	<strong>&lt;segment 0001&gt;</strong>Aquest format s'ha suprimit.<strong>&lt;fi del segment&gt;</strong></pre>

	<a name="order" id="order"></a>
	<h2>Modificació de l'ordre d'un grup d'etiquetes</h2>

	<p>Si voleu canviar l'ordre d'un grup d'etiquetes per tal de reflectir una estructura lingüística diferent a la traducció, col·loqueu el grup d'etiquetes a la posició corresponent a la traducció. El format afectarà la part on l'hàgiu aplicat.</p>

	<p>Exemple:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>El format número zero<font color="red">&lt;/f0&gt;</font> i <font color="red"><font color="red"></font>el format número u<font color="red"></font></font> s'invertiran.<strong>&lt;fi del segment&gt;</strong></pre>

	<p>Després de modificar l'ordre:</p>

	<pre>	<strong>&lt;segment 0001&gt;</strong><font color="red"><font color="red"></font>El format número u<font color="red"></font></font> i <font color="red">&lt;f0&gt;</font>el format número zero<font color="red">&lt;/f0&gt;</font> s'han invertit.<strong>&lt;fi del segment&gt;</strong></pre>

	<a name="nesting" id="nesting"></a>
	<h2>Imbricació de grups d'etiquetes</h2>

	<p>La modificació de l'ordre d'un grup d'etiquetes pot fer que un grup d'etiquetes quedi imbricat dins d'un altre grup d'etiquetes. Això és permès, sempre que el grup "envoltant" encercli completament el grup "envoltat". Cal tenir molta cura amb la imbricació, especialment en el cas de les etiquetes emparellades que no s'hagin col·locat completament dins d'un grup que les envolti; altrament, és possible que el fitxer traduït quedi malmès i no es pugui obrir. Els dos formats s'aplicaran a la part de text imbricada.</p>

	<p>Exemple:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>El format<font color="red">&lt;/f0&gt;</font> <font color="red"><font color="red"></font>número u<font color="red"></font></font> s'imbricarà dins del format número zero.<strong>&lt;fi del segment&gt;</strong></pre>

	<p>Després de la imbricació:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>El format <font color="red"><font color="red"></font>número u<font color="red"></font></font><font color="red">&lt;/f0&gt;</font> s'ha imbricat dins del format número zero.<strong>&lt;fi del segment&gt;</strong></pre>

<hr>

	<a name="tag-overlapping" id="tag-overlapping"></a>
	<h1>Superposició de grups d'etiquetes</h1>

	<p>La superposició és el resultat de manipular incorrectament les etiquetes emparellades, cosa que és força probable que provoqui errors de format i, fins i tot, pot arribar a fer que el fitxer traduït no es pugui obrir. Exemple:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>El format<font color="red">&lt;/f0&gt;</font> <font color="red"><font color="red"></font>número u<font color="red"></font></font> es manipularà incorrectament i es malmetrà.<strong>&lt;fi del segment&gt;</strong></pre>

	<p>Després d'una manipulació incorrecta:</p>

	<pre>	<strong>&lt;segment 0001&gt;</strong><font color="red">&lt;f0&gt;</font>El format <font color="red"><font color="red"></font>número u<font color="red">&lt;/f0&gt;</font> <font color="red"></font></font>s'ha malmès completament.<strong>&lt;fi del segment&gt;</strong></pre>

<hr>

	<a name="tag_validation" id="tag_validation"></a>
	<h1>Validació de grups d'etiquetes</h1>

	<p>La funció de validació de les etiquetes detecta les etiquetes modificades (tant expressament com accidental) i indica els segments afectats. En utilitzar aquesta funció, s'obrirà un diàleg amb aquelles etiquetes que l'OmegaT sospita que són incorrectes dins del document.</p>

	<p>Aquesta funció pot ser útil per a localitzar errors en un text traduït amb etiquetes. Aquest és sovint el problema en fitxers OpenDocument o OpenOffice.org que no es poden obrir degut a problemes d'etiquetes creats durant el procés de traducció. El problema se sol solucionar després d'arreglar les etiquetes i de tornar a crear els documents traduïts.</p>

	<p>Per a obrir la finestra, premeu <code><a href="menu.html#shortcuts">Ctrl+T</a></code>.</p>
	
	<p>La finestra conté una taula amb tres columnes amb:</p>

	<ul>
		<li>Un enllaç al segment.</li>
		<li>El contingut del segment original.</li>
		<li>El contingut del segment traduït.</li>
	</ul>
	
	<p>Les etiquetes estan ressaltades de color blau per a facilitar la comparació entre el contingut original i el traduït.<p>Feu clic a l'enllaç per a activar el segment a la finestra de l'editor.</p>
	
	<p>Corregiu l'error, si és necessari, i premeu <code><a href="menu.html#shortcuts">Ctrl+T</a></code> per a tornar a la finestra de validació de les etiquetes i corregir altres errors.</p>

	<p>Els errors d'<a href="formattedText.html#intro">etiquetes</a> corresponen a <a href="formattedText.html#tag_operation">manipulacions d'etiquetes</a> fetes a la traducció que han provocat un canvi de l'ordre o del nombre d'etiquetes del segment original. Algunes manipulacions d'etiquetes són necessàries i correctes, tot i que algunes altres provocaran problemes en crear el document traduït.</p>

	<p>Generalment, les etiquetes representen algun tipus de format al text original. La <strong>simplificació del format del text original</strong> contribueix en gran mesura a la reducció del nombre d'etiquetes.</p>


<hr>

	<a name="tag_hints" id="tag_hints"></a>
	<h1>Consells per a la gestió d'etiquetes</h1>

	<p>Generalment, les etiquetes representen algun tipus de format al text original. La <strong>simplificació del format del text original</strong> contribueix en gran mesura a la reducció del nombre d'etiquetes. Si és possible, cal considerar la possibilitat d'unificar els tipus de lletra utilitzats, les mides, els colors, etc. per tal de simplificar la traducció i reduir el nombre de possibles errors d'etiquetes. Vegeu l'apartat <a href="#Tag_operations">Operacions amb etiquetes</a> per a veure què podeu fer amb les etiquetes. Recordeu que, si les etiquetes us molesten i el format no és essencial per al document que esteu traduint, podeu eliminar la major part del format del document de partida per tal de facilitar-ne la traducció.</p>

	<p>Si us cal veure les etiquetes a l'OmegaT però no us cal conservar el format del document traduït, sempre teniu l'opció de no afegir les etiquetes a la traducció. En aquest cas, <strong>aneu amb compte amb les etiquetes emparellades</strong>, ja que si us oblideu de suprimir-ne una part, el format del document quedarà malmès, i aquesta pot ser la raó per la qual no s'obri un document de l'OpenOffice.org traduït. Com que les etiquetes estan incloses dins del propi text, es poden utilitzar <a href="segmentation.html">regles de segmentació</a> per tal de crear segments que continguin menys etiquetes. Es tracta d'una funció avançada i cal ser un usuari expert per aplicar-la correctament.</p>

	<p><strong>Important:</strong> L'OmegaT encara no és capaç de detectar errors de format de forma automàtica, i per tant, no us avisarà si feu un error o canvieu el format per a ajustar-lo millor a la llengua d'arribada. No obstant, a vegades el fitxer traduït pot tenir un aspecte distorsionat i, en fitxers OpenDocument / OpenOffice.org, és possible que ni s'obri.</p>
	<hr>

	<p><a href="legalNotices.html">Avisos legals</a></p>
</body>
</html>
