<html>
   <head>
      <meta http-equiv="Content-Type" content="text/html; charset=UTF-8">
   
      <title>Apreneu a utilitzar l'OmegaT en 5 minuts!</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.79.1">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="chapter">
         <div class="titlepage">
            <div>
               <div>
                  <h2 class="title"><a name="chapter.instant.start.guide"></a>Apreneu a utilitzar l'OmegaT en 5 minuts!
                  </h2>
               </div>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>1.&nbsp;Creeu un projecte nou<a class="indexterm" name="d0e7"></a></h2>
                  </div>
               </div>
            </div>
            <p><em><span class="remark">Nota:</span></em> en un Mac d'Apple, utilitzeu la tecla «<span class="keycap"><strong>Ordre</strong></span>» en comptes de la tecla «<span class="keycap"><strong>Control</strong></span>».
            </p><a class="indexterm" name="d0e22"></a><p>Per a començar a utilitzar l'OmegaT, primer heu de crear un projecte, que contindrà tots els fitxers (com els fitxers d'origen,
               les memòries de traducció, els glossaris i, finalment, els fitxers traduïts). En el menú <span class="guimenu">Projecte</span>, seleccioneu <span class="guimenuitem">Crea...</span> i escriviu un nom per al projecte. Recordeu la ubicació on creeu el projecte, perquè hi haureu de tornar més endavant.
            </p>
            <p>Un cop hàgiu donat nom al projecte, s'obrirà el quadre de diàleg <span class="guilabel">Crea un projecte</span>. En la part superior d'aquest quadre de diàleg, seleccioneu la llengua dels fitxers d'origen i la llengua a la qual traduireu
               i feu clic a <span class="guibutton">D'acord</span> per a continuar.
            </p>
            <p>Si us interessen altres paràmetres d'aquest quadre de diàleg, podeu tornar-hi en qualsevol moment prement <span class="keycap"><strong>Ctrl+E</strong></span>.
            </p>
            <p>A continuació, s'obrirà el quadre de diàleg <span class="guilabel">Fitxers del projecte</span>. Feu clic a <span class="guibutton">Copia fitxers a la carpeta de fitxers d'origen...</span> per a seleccionar els fitxers d'origen. D'aquesta manera, l'OmegaT copiarà els fitxers seleccionats a la subcarpeta <code class="filename">/source/</code> del nou projecte. Un cop s'hagin carregat els fitxers d'origen a la subfinestra <span class="guilabel">Editor</span>, podeu tancar el quadre de diàleg <span class="guilabel">Fitxers del projecte</span>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>2.&nbsp;Traduïu els fitxers
                     </h2>
                  </div>
               </div>
            </div>
            <p>L'OmegaT mostrarà d'un en un els segments que s'han de traduir. Quan hàgiu traduït un segment, premeu <span class="keycap"><strong>Ctrl+U</strong></span> per a desplaçar-vos al segment sense traduir següent (o <span class="keycap"><strong>Ctrl+Maj+U</strong></span> per a desplaçar-vos al segment traduït següent). Si voleu veure com quedaria la vostra traducció amb el format final, premeu
               <span class="keycap"><strong>Ctrl+D</strong></span> per a generar els documents traduïts. Aquests documents es desaran en la subcarpeta <code class="filename">/target/</code> del projecte. Mentre traduïu, podeu utilitzar els menús <span class="guimenu">Edita</span> i <span class="guimenu">Ves a</span> per a realitzar diverses funcions útils.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e89"></a>3.&nbsp;Valideu les etiquetes
                     </h2>
                  </div>
               </div>
            </div>
            <p>Si els fitxers d'origen són fitxers amb format (per exemple, fitxers del Microsoft Word, del LibreOffice Writer o HTML), l'OmegaT
               convertirà el format en etiquetes que envolten el text que s'ha de traduir. També és possible que els documents incloguin
               etiquetes que no tinguin res a veure amb el format, però que també siguin importants en els fitxers d'origen (i en els fitxers
               traduïts). Una oració d'origen podria tenir l'aspecte següent:
            </p>
            <div class="mediaobject" align="justify"><img src="images/InstantGuide_1.png" align="justify"></div>
            <p>
               
            </p>
            <p>L'OmegaT, en canvi, la mostraria d'aquesta manera:</p>
            <div class="mediaobject" align="justify"><img src="images/InstantGuide_2.png" align="justify"></div>
            <p>
               
            </p>
            <p>En l'OmegaT, les etiquetes es mostren de color gris, de manera que són fàcils de distingir. Estan protegides per tal que no
               se'n pugui modificar el contingut. Així i tot, podeu suprimir-les, introduir-les manualment o moure-les com vulgueu dins del
               text de destinació. Tingueu en compte, però, que si introduïu manualment les etiquetes de format de manera errònia, és possible
               que no pugueu obrir els fitxers traduïts. Per tant, premeu <span class="keycap"><strong>Ctrl+Maj+V</strong></span> abans de generar els fitxers traduïts per a comprovar que les etiquetes siguin correctes.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e113"></a>4.&nbsp;Genereu els fitxers traduïts
                     </h2>
                  </div>
               </div>
            </div>
            <p>Quan us hàgiu assegurat que en la vostra traducció no hi ha cap error d'etiquetes, premeu <span class="keycap"><strong>Ctrl+D</strong></span> per a generar els fitxers de destinació. Els fitxers es crearan en la subcarpeta <code class="filename">/folder/</code> del projecte.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e124"></a>5.&nbsp;Més coses que cal tenir en compte
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Si un fitxer no es carrega en la subfinestra <span class="guilabel">Editor</span>, pot ser que tingui un format incompatible amb l'OmegaT. Consulteu <span class="guimenuitem">Opcions</span> → <span class="guimenuitem">Preferències...</span> → <span class="guimenuitem">Filtres de fitxers</span> per a veure la llista de formats que admet l'OmegaT.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Podeu crear un projecte nou per a cada tasca nova o bé podeu afegir fitxers d'origen nous a un projecte existent en qualsevol
                        moment.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Per a veure els paràmetres inicials del projecte, premeu <span class="keycap"><strong>Ctrl+E</strong></span> per a obrir el quadre de diàleg Propietats del projecte. Per a veure una llista amb els fitxers del projecte, premeu <span class="keycap"><strong>Ctrl+L</strong></span> per a obrir el quadre de diàleg <span class="guilabel">Fitxers del projecte</span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Quan acabeu la traducció, l'OmegaT exporta tres memòries de traducció anomenades <code class="filename">level1</code>, <code class="filename">level2</code> i <code class="filename">omegat</code> en la carpeta del projecte. Les memòries <code class="filename">level1</code> i <code class="filename">level2</code> es poden compartir amb els usuaris d'altres programes de traducció. La memòria <code class="filename">omegat</code> es pot utilitzar en projectes futurs que creeu amb l'OmegaT. Si col·loqueu aquestes memòries de traducció en la subcarpeta
                        <code class="filename">/tm/</code> d'un projecte, l'OmegaT hi cercarà automàticament segments similars als del projecte, anomenats «coincidències parcials».
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Premeu <span class="keycap"><strong>Ctrl+Maj+G</strong></span> per a afegir termes nous al glossari o copieu glossaris existents a la subcarpeta <code class="filename">/glossary/</code> de la carpeta del projecte perquè l'OmegaT hi cerqui paraules automàticament.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>De vegades resulta útil cercar paraules o expressions tant en el text d'origen com en la traducció. Per a fer-ho, en qualsevol
                        moment podeu prémer <span class="keycap"><strong>Ctrl+F</strong></span> per a obrir el quadre de diàleg <span class="guilabel">Cerca de text</span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Si voleu veure una introducció més exhaustiva, vegeu «<a class="ulink" href="https://omegat.org/files/OmegaT_for_Beginners.pdf" target="_top">OmegaT for beginners</a>» (en anglès) en el lloc web de l'OmegaT. Si necessiteu assistència amb cap aspecte de l'OmegaT, podeu unir-vos al <a class="ulink" href="https://omegat.org/support" target="_top">grup d'usuaris de l'OmegaT</a>.
                     </p>
                  </li>
               </ul>
            </div>
         </div>
      </div>
   </body>
</html>