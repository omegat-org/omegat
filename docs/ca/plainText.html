<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Com treballar amb text net - Manual d'usuari de l'OmegaT 1.7.3</title>
</head>

<body>
	<h1>Com treballar amb text net</h1>

	<ul>
		<li><a href="#Plain_Text_in_OmegaT">Codificació per defecte</a></li>
		<li><a href="#Garbled_displays_3F">Text il·legible</a></li>
		<li><a href="#Character_sets_and_encodings">Jocs i codificacions de caràcters</a></li>
		<li><a href="#The_OmegaT_solution">Solució de l'OmegaT</a></li>
	</ul>

<hr>

	<a name="Plain_Text_in_OmegaT" id="Plain_Text_in_OmegaT"></a>
	<h1>Codificació per defecte</h1>

	<p>Els fitxers de text net, que generalment tenen l'extensió <code>.txt</code>, contenen exclusivament informació textual. No hi ha cap manera clarament definida d'informar l'ordinador de la llengua que contenen. A grans trets, això significa que, per defecte, l'ordinador considerarà que el fitxer és en la mateixa llengua que la utilitzada pel propi ordinador.</p>

<hr>

	<a name="Garbled_displays_3F" id="Garbled_displays_3F"></a>
	<h1>Text il·legible</h1>

	<p>Si l'usuari és rus, és molt probable que el seu ordinador també treballi en rus: els menús es mostren en rus, els fitxers que obre són en rus, etc. En la majoria dels casos, l'ordinador normalment realitza la decisió correcta sobre el contingut dels fitxers: tots són en rus i no en cap altra llengua que no es pugui representar amb caràcters russos.</p>

	<p>Ara bé, si l'usuari és un traductor rus que tradueix del japonès i ha de treballar amb fitxers de <strong>text net</strong> en japonès, molt probablement l'ordinador considerarà que el contingut d'aquests fitxers és en rus. Això passa perquè el fitxer en sí no conté informació que indiqui a l'ordinador en quina llengua s'han escrit.</p>

	<p>Per exemple, el fitxer en japonès podria contenir el text:</p>

	<p>OmegaTとは、コンピュータを利用した翻訳ツールです。</p>

	<p>Però l'editor de textos podria mostrar-lo així:</p>
	<p>OmegaTВ∆ВЌБAГRГУГsГЕБ[Г^ВрЧШЧpВµВљЦ|ЦуГcБ[ГЛВ≅ВЈБB</p>

	<p>Perquè espera que el contingut sigui en rus... Però això no és rus. Són caràcters japonesos que es mostren incorrectament com a caràcters russos.</p>
	
	<p>L'OmegaT no és diferent. L'OmegaT considera que els fitxers de <strong>text net</strong> contenen text que es pot visualitzar automàticament utilitzant els valors per defecte de l'ordinador. Això funciona bé quan l'ordinador treballa en francès i l'usuari tradueix fitxers en anglès, o quan l'ordinador treballa en alemany i l'usuari tradueix fitxers en italià.</p>

<hr>

	<a name="Character_sets_and_encodings" id="Character_sets_and_encodings"></a>
	<h1>Jocs i codificacions de caràcters</h1>

	<p>Com és que funciona amb l'anglès i el francès però no amb el rus i el japonès? Perquè l'anglès i el francès comparteixen un mateix <strong>joc de caràcters</strong>. Concretament, <strong>Llatí-1</strong>, o una variació. Fins fa poc, el rus i el japonès no compartien cap joc de caràcters. Els jocs de caràcters russos més actuals no cobreixen els caràcters japonesos, i a la inversa. El resultat és el que es mostra més amunt.</p>

	<p>El client japonès treballa amb un ordinador japonès i crea fitxers de text que contenen japonès. El joc de caràcters seleccionat per l'ordinador del client dependrà del sistema operatiu i d'altres paràmetres, però és molt poc probable que l'ordinador rus interpreti correctament el joc de caràcters escollit (japonès).</p>

	<p>Ara bé, la manera en què la informació textual del joc de caràcters especificat es transmet físicament (és a dir, com <strong>s'escriu</strong> al fitxer per tal que l'ordinador la pugui interpretar i mostrar) depèn de la <strong>codificació</strong>. Quan l'ordinador llegeix el fitxer, "descodifica" la informació en funció de la codificació i el visualitza en funció del joc de caràcters. A grans trets, una codificació correspon a un joc de caràcters...</p>

<hr>

	<a name="The_OmegaT_solution" id="The_OmegaT_solution"></a>
	<h1>Solució de l'OmegaT</h1>

	<p>Bàsicament, hi ha 3 maneres d'arreglar això a l'OmegaT. Les 3 impliquen utilitzar els <a href="fileFilters.html">filtres de fitxers</a> del menú <strong>Opcions</strong>.</p>
	
	<ol>
		<li>Especifiqueu la codificació dels fitxers de <strong>text net</strong>, és a dir, els fitxers amb l'extensió <code>.txt</code>.<br> A l'apartat <strong>Fitxers de text</strong> del diàleg <a href="fileFilters.html">Filtres de fitxers</a>, canvieu la <strong>Codificació del text de partida</strong> <strong>&lt;automàtic&gt;</strong> per la codificació que correspongui al vostre fitxer <code>.txt</code> de partida.</li><li>Canvieu les extensions dels fitxers de partida de text net, per exemple, <code>.txt</code> per <code>.jp</code> per a fitxers de text net en japonès.<br> A l'apartat <strong>Fitxers de text</strong> del diàleg <a href="fileFilters.html">Filtres de fitxers</a>, afegiu <code>*.jp</code> al <strong>Patró de nom de fitxer de partida</strong> i seleccioneu els paràmetres adients per a la codificació del fitxer de partida i del fitxer traduït.</li>

		<li>Obriu el fitxer de partida en un editor de textos que n'interpreti correctament la codificació i deseu-lo amb la codificació "UTF-8".<br> Canvieu l'extensió del fitxer <code>.txt</code> per <code>.utf8</code>.<br> L'OmegaT interpretarà automàticament el fitxer com a un fitxer UTF-8.</li>
    </ol>
	<p>Actualment, l'OmegaT està configurat per a interpretar els fitxers de text net d'aquesta manera:</p>

	<ul>
		<li>L'OmegaT interpreta els fitxers <code>.txt</code> automàticament (<strong>automàtic</strong>) com a fitxers amb la codificació per defecte del sistema.</li>
		<li>Els fitxers <code>.txt1</code> tenen la codificació ISO-8859-1, que cobreix la majoria de les llengües d'<strong>Europa occidental</strong>.</li>
		<li>Els fitxers <code>.txt2</code> tenen la codificació ISO-8859-2, que cobreix la majoria de les llengües d'<strong>Europa central i oriental</strong>.</li>
		<li>L'OmegaT interpreta els fitxers <code>.utf8</code> com a fitxers amb codificació UTF-8 (que cobreix gairebé <strong>totes</strong> les llengües del món).</li>
	</ul>

	<p>Podeu comprovar-ho seleccionant <strong>Filtres de fitxers</strong> al menú <strong>Opcions</strong>.</p>

	<p>L'OmegaT inclou aquesta llista curta per a facilitar-vos el treball amb alguns fitxers de text net.</p>
	
	<p>Per exemple, si teniu un fitxer de partida en txec (molt probablement amb codificació <strong>ISO-8859-2</strong>), només us cal canviar l'extensió <code>.txt</code> per <code>.txt2</code> i l'OmegaT n'interpretarà el contingut correctament.</p>

	<hr>

	<p><a href="legalNotices.html">Avisos legals</a></p>
</body>
</html>
