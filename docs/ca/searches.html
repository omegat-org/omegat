<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Cerques - Manual d'usuari de l'OmegaT 1.7.3</title>
</head>
<body>

	<h1>Cerques</h1>

	<ul>
		<li><a href="#searchwindow">Finestra de cerca</a>
			<ul>
				<li><a href="#calling">Com fer una cerca</a></li>
				<li><a href="#location">Ubicació de la cerca</a></li>
			</ul>
		</li>
		<li><a href="#searchmethods">Mètodes de cerca</a></li>
		<li><a href="#usingwildcards">Ús de comodins</a></li>
		<li><a href="#usingregularexpressions">Ús d'expressions regulars</a></li>
		<li><a href="#display">Visualització dels resultats de la cerca</a></li>
	</ul>



<hr>

	<a name="searchwindow" id="searchwindow"></a>
	<h1>Finestra de cerca</h1>

	<a name="calling" id="calling"></a>
	<h2>Com fer una cerca</h2>
	
	<p>L'OmegaT ofereix un gran ventall de funcions de cerca. Per a obrir la finestra de <strong>Cerca de text</strong>, premeu <code>Ctrl+F</code> i escriviu la paraula o la frase que voleu cercar al camp <strong>Cerca</strong>.</p>
	
	<p>També podeu seleccionar una paraula o una frase al camp d'edició (el text traduït del segment actiu) de la finestra de l'editor i prémer <code>Ctrl+F</code>. En aquest cas, la paraula o la frase apareixerà automàticament al camp <strong>Cerca</strong>.</p>

	<p>L'OmegaT sempre obrirà una nova instància de la finestra de <strong>Cerca de text</strong>. Si us oblideu de tancar-les, podeu acabar amb un gran nombre de finestres de cerca.</p>
	
	<a name="location" id="location"></a>
	<h2>Ubicació de la cerca</h2>
	
	<p>Les cerques es realitzen tant al text de partida com al traduït del projecte. Podeu fer:</p>

	<ul>
		<li>Cerques només dins del projecte (valor per defecte)</li>
		<li>Cerques dins del projecte i dins de les memòries de traducció de referència del directori de les memòries de traducció (per defecte, "/tm") (vegeu l'apartat <i>Cerca a les memòries de traducció</i>)</li>
		<li>Cerques dins d'un fitxer o dins d'una carpeta que contingui un conjunt de fitxers (vegeu l'apartat <i>Cerca en fitxers</i>)</li>
	</ul>

	<p>En aquest últim cas, l'OmegaT només cercarà dins dels fitxers que pugui llegir (vegeu l'apartat <a href="filesToTranslate.html">Formats de fitxer compatibles</a>).</p>



<hr>

	<a name="searchmethods" id="searchmethods"></a>
	<h1>Mètodes de cerca</h1>

	<p>Seleccioneu el mètode de cerca mitjançant els botons d'opció. Podeu seleccionar dos mètodes de cerca:</p>

	<dl>
		<dt><strong>Cerca exacta</strong></dt><dd>Cerca els segments que contenen la cadena especificada.</dd>
		<dt><strong>Cerca per paraules clau</strong></dt><dd>Cerca els segments que contenen totes les paraules clau especificades, en qualsevol ordre.</dd>
	</dl>

	<p>Amb qualsevol dels dos mètodes, podeu seleccionar les tres opcions següents:</p>

	<dl>
		<dt><strong>Distingeix entre majúscules i minúscules</strong></dt><dd>Si se selecciona, se cercarà la cadena exactament com l'heu especificat; si no, no es farà cas de les majúscules ni minúscules.</dd>
		<dt><strong>Expressions regulars</strong></dt><dd>Si se selecciona, la cadena de cerca es tractarà com a una expressió regular (en el cas d'una cerca per paraules clau, es tractarà com a diverses expressions).</dd>
		<dt><strong>Cerca a les memòries de traducció</strong></dt><dd>Si se selecciona, la cerca inclourà totes les memòries de traducció.</dd>
	</dl>

	<p>En una <strong>cerca exacta</strong>, l'OmegaT busca una frase (si heu especificat diverses paraules) i únicament considerarà que s'ha trobat si la frase apareix en l'ordre exacte que heu especificat. Les cerques exactes són similars a les cerques de "frase exacta" d'un motor de cerca d'Internet com ara Google.</p>

	<p>Seleccioneu <strong>Cerca per paraules clau</strong> per a cercar diverses paraules individuals, separades per espais i en qualsevol ordre. L'OmegaT mostrarà una llista de tots els segments en què hi apareguin totes les paraules. Les cerques per paraules clau són similars a les cerques "amb totes les paraules" d'un motor de cerca d'Internet com ara Google (lògica AND).</p>



<hr>

	<a name="usingwildcards" id="usingwildcards"></a>
	<h1>Ús de comodins</h1>

	<p>Tant les cerques exactes com les cerques per paraules clau permeten l'ús dels comodins de cerca "<code>*</code>" i "<code>?</code>". Per tal d'utilitzar els comodins, assegureu-vos que l'opció <strong>Expressions regulars</strong> no estigui seleccionada, ja que, si ho està, aquests caràcters s'interpretaran com a caràcters especials d'expressions regulars.</p>
	
	<p>El caràcter "<strong>*</strong>" representa zero o més caràcters (per exemple, la cerca "<strong>cas*</strong>" trobaria "<strong>cas</strong>", "<strong>casa</strong>" i "<strong>casament</strong>").</p>
	
	<p>El caràcter "<strong>?</strong>" representa exactament un caràcter (per exemple, "<strong>cas?</strong>" trobaria "<strong>casa</strong>" i "<strong>casc</strong>", però no "<strong>cas</strong>" ni "<strong>casament</strong>").</p>

	<p>Si voleu cercar segments que continguin <strong>*</strong> o <strong>?</strong> literalment, cal que activeu les expressions regulars i hi afegiu al davant el caràcter d'escapada de barra inversa ("\"): per exemple, "x\*y" trobaria "x*y" i "'x\?<code>y</code>" trobaria "<code>x?y</code>".</p>



<hr>

	<a name="usingregularexpressions" id="usingregularexpressions"></a>
	<h1>Ús d'expressions regulars</h1>

	<p>Les cerques mitjançant expressions regulars són una manera molt potent de cercar una cadena. S'assemblen a les cerques amb comodins, però permeten molta més flexibilitat.</p>
	
	<p>Les expressions regulars que podeu utilitzar en les cerques són les que permet el Java. Hi ha disponible un breu resum a l'apèndix <a href="regexp.html">Construccions d'expressions regulars</a>.</p>
	
	<p>Si necessiteu informació més específica, visiteu <a href= "http://java.sun.com/j2se/1.4.2/docs/api/java/util/regex/Pattern.html">http://java.sun.com/j2se/1.4.2/docs/api/java/util/regex/Pattern.html</a>.</p>
		
	<p>Podeu trobar guies d'aprenentatge senzilles al web (per exemple, <a href="http://www.regular-expressions.info/quickstart.html">http://www.regular-expressions.info/quickstart.html</a>).</p>
	
<hr>

	<a name="display" id="display"></a>
	<h1>Visualització dels resultats de la cerca</h1>
	
	<p>En fer clic al botó Cerca un cop especificada una cadena al camp de cerca, es mostraran tots els segments del projecte que continguin la cadena que esteu cercant. Com que l'OmegaT tracta tots els segments idèntics com una única entitat, només es mostra el primer segment únic.</p>
	
	<p>Els segments es mostren en l'ordre en què apareixen al projecte. Si els segments estan traduïts, es mostra el text de partida a sobre i el text traduït a sota; en canvi, si els segments no s'han traduït, només es mostra el text de partida.</p>

	<p>Podeu fer doble clic en un segment per a activar-lo a la finestra de l'editor. A continuació, podeu tornar a la finestra de cerca i per a anar al següent segment i modificar-lo. Aquest mètode és útil per a realitzar canvis globals de terminologia.</p>

	<hr>
	
	<p><a href="legalNotices.html">Avisos legals</a></p>
</body>
</html>
