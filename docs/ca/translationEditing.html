<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Edició de la traducció - Manual d'usuari de l'OmegaT 1.7.3</title>
</head>
<body>

	<h1>Comportament del camp d'edició</h1>

	<ul>
		<li><a href="#auto_insert">Inserció automàtica de coincidències</a></li>
		<li><a href="#validation">Segments que no es poden modificar</a></li>
	</ul>


	<p>El camp d'edició es pot configurar per tal que es comporti de les maneres següents:</p>
	
	<ul>
		<li>S'insereixi automàticament la millor coincidència disponible</li>
		<li>Es considerin com a traduïts els segments idèntics a l'original</li>
	</ul>
	
	<hr>
	
	<a name="auto_insert" id="auto_insert"></a>
	<h1>Inserció automàtica de coincidències</h1>
	
	<p>Els fitxers es tradueixen passant segment per segment i editant el segment actual a la vegada. En passar de segment a segment, és possible que preferiu que s'insereixi al camp d'edició la traducció existent o el text de partida.</p>
	
	<p>A <strong>Opcions → Comportament de l'edició...</strong>, l'OmegaT us ofereix les alternatives següents:</p>

	<dl>
		<dt><strong>El text de partida</strong></dt><dd>L'OmegaT inserirà automàticament el text de partida al camp d'edició. És una opció molt útil en textos que continguin moltes marques registrades i noms propis que cal deixar sense traduir.</dd>
		<dt><strong>Deixa el segment buit</strong></dt><dd>L'OmegaT deixarà el camp d'edició en blanc. Aquesta opció us permet escriure la traducció sense haver d'eliminar el text de partida, i així us podeu estalviar prémer un parell de tecles (<code>Ctrl+A</code> i <code>Supr</code>).</dd>
		<dt><strong>Insereix la coincidència parcial més similar</strong></dt><dd>L'OmegaT inserirà la traducció del segment més similar al segment de partida, sempre que superi el llindar de similitud que podeu definir.</dd>
	</dl>

<hr>

	<a name="validation" id="validation"></a>
	<h1>Segments que no es poden modificar</h1>

	<p>És possible que els documents que us cal traduir continguin marques registrades o noms propis que cal deixar intactes als documents traduïts. Hi ha dues estratègies per als segments que contenen únicament text que cal deixar sense traduir.</p>

	<p>Primer, podeu decidir no traduir aquests segments, tot i que pot passar que més tard no recordeu que es tracta de text que no heu traduït i l'acabeu traduint durant la revisió de la traducció, ja que l'OmegaT els notificaria com a segments no traduïts. Aquest és el valor per defecte.</p>

	<p>O bé, podeu indicar a l'OmegaT que n'emmagatzemi la traducció encara que sigui idèntica al text de partida, de manera que recordarà que heu revisat el text i heu decidit traduir-lo igual que el text de partida. Aneu a <strong>Opcions → Comportament de l'edició...</strong> i activeu la casella de selecció <strong>Permet que la traducció sigui igual que el text de partida</strong>.</p>

	<hr>

	<p><a href="legalNotices.html">Avisos legals</a></p>
</body>
</html>
