<html>
<head>
   <meta http-equiv="content-type" content="text/html; charset=UTF-8">
   <title>Projecte de l'OmegaT al web, notificació d'errors i col·laboració - Manual d'usuari de l'OmegaT 1.6.2</title>
</head>
<body>

<h1>Projecte de l'OmegaT al web, notificació d'errors i col·laboració</h1>

<a name="Additional_Information_about_OmegaT"></a>
<h2>Informació addicional sobre l'OmegaT</h2>

<p>El <a href="http://www.omegat.org/omegat/omegat.html">lloc web de l'OmegaT</a> conté enllaços amb diversos recursos de l'OmegaT, o sigui que probablement hauríeu de començar per allí.</p>

<p>Al <a href="http://groups.yahoo.com/group/OmegaT/">grup d'usuaris de l'OmegaT a Yahoo</a> hi podeu trobar assistència a l'usuari. Podeu fer cerques dins de l'arxiu de missatges sense haver-vos de subscriure al grup.</p>

<p>Podeu baixar les noves versions de l'OmegaT des del <a href="http://sourceforge.net/projects/omegat/">Projecte de l'OmegaT a SourceForge.net</a>, on també podeu enviar <a href="http://sourceforge.net/tracker/?group_id=68187&amp;atid=520347">informes d'errors</a> i <a href="http://sourceforge.net/tracker/?group_id=68187&amp;atid=520350">sol·licituds de millores</a>.</p>

<p>Tingueu en compte que, per a crear un informe d'error que sigui realment útil, cal que hi especifiqueu exactament aquestes tres coses:</p>

<ul>
   <li>Els passos per a reproduir l'error</li>
   <li>El resultat que esperàveu obtenir</li>
   <li>El resultat que obteniu (en comptes de l'esperat)</li>
</ul>

<p>Més informació a l'article <a href="http://www.joelonsoftware.com/articles/fog0000000029.html">Painless Bug Tracking</a> d'en Joel Spolsky</p>

<p>Afegiu-hi còpies de fitxers, fragments del registre, captures de pantalla o qualsevol altra cosa que considereu que pot ajudar els desenvolupadors a trobar i a solucionar l'error. Tingueu en compte que els informes d'errors i les sol·licituds de millores són públics; per tant, no hi afegiu cap fitxer que contingui informació confidencial.</p>

<p>Si voleu fer el seguiment de l'informe, cal que us registreu com a usuari de SourceForge, inicieu la sessió i enviar l'informe d'error mentre hi esteu connectat, o bé simplement feu clic al botó Monitor (Supervisa) de la part superior de l'informe.</p>

<a name="Contributing_to_OmegaT_Project"></a>
<h2>Col·laboració en el projecte de l'OmegaT</h2>

<p>Per a col·laborar en l'OmegaT, primer subscriviu-vos al <a href="http://groups.yahoo.com/group/OmegaT/">grup d'usuaris</a> (des de la pàgina web o enviant un missatge de correu electrònic a <a href="mailto:OmegaT-subscribe@yahoogroups.com">OmegaT-subscribe@yahoogroups.com</a>).</p>

<p>Per a col·laborar en el desenvolupament de l'OmegaT, subscriviu-vos al <a href="https://lists.sourceforge.net/lists/listinfo/omegat-development">grup de desenvolupadors</a> (des de la pàgina web o enviant un missatge de correu electrònic a <a href="mailto:omegat-development-request@lists.sourceforge.net?subject=subscribe"
>omegat-development-request@lists.sourceforge.net</a> amb l'assumpte "subscribe").</p>

<p>Per a traduir la interfície d'usuari de l'OmegaT, el manual d'usuari o altres documents relacionats, primer llegiu-vos la guia <a href="http://www.omegat.org/omegat/omegat_en/translation-info.html">Localizing and customizing OmegaT</a> i subscriviu-vos al <a href="https://lists.sourceforge.net/lists/listinfo/omegat-l10n">grup de traductors de l'OmegaT</a> (des de la pàgina web o enviant un missatge de correu electrònic a <a href="mailto:omegat-development-request@lists.sourceforge.net?subject=subscribe">omegat-l10n-request@lists.sourceforge.net</a> amb l'assumpte "subscribe").</p>

<p>I així us fareu una idea d'allò que passa al món de l'OmegaT...</p>

<hr>
<p><a href="legalNotices.html" title="Avisos legals">Avisos legals</a></p>

</body>
</html>