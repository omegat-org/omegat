<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Fitxategi iragazkiak - OmegaT 1.7.3 erabiltzailearen eskuliburua</title>
</head>

<body>
	<h1>Fitxategi-iragazkiak</h1>

	<ul>
		<li><a href="#filter_dialog">Fitxategi-iragazkien koadroa</a>
			<ul>
				<li><a href="#filter_options">Iragazkien aukerak</a></li>
				<li><a href="#edit_dialog">Iragazkiak editatzeko koadroa</a>
					<ul>
						<li><a href="#source_file_name">Sorburu-fitxategiaren mota, izen-eredua</a>.</li>
						<li><a href="#encoding">Sorburu- eta helburu-fitxategien kodeketa</a></li>
						<li><a href="#target_file_name">Helburu-fitxategiaren izena</a>
							<ul>
								<li><a href="#pattern_dialog">Ereduak gehitu edo editatzeko koadroa</a></li>
							</ul>
						</li>
					</ul>
				</li>
			</ul>
		</li>
	</ul>

	<p>OmegaT-ren ezaugarri bat oso pertsonalizagarriak diren iragazkiak dira. Iragazkien ezaugarri gehienak aldatu egin daitezke. Fitxategi-iragazkiak ondoko hauek egiteko gai dira:</p><ul>
			<li>Fitxategi-formatu jakin batean dauden dokumentuak irakurtzea. Esaterako, testu hutseko fitxategiak.</li>
			<li>Eduki itzulgarriak fitxategitik erauztea.</li>
			<li>Itzulitako dokumentuen fitxategi-izenen aldaketa automatizatzea, eduki itzulgarriak bere itzulpenarekin ordeztuz.</li>
		</ul>
		<p>Erabiltzaile gehienek balekotzat jotzen dituzte fitxategi-iragazkietarako lehenetsitako aukerak. Zuretzat aski ez badira, ireki koadro nagusia <strong>Aukerak â†’ Fitxategi-iragazkiak</strong> hautatuz menu nagusian.</p>
		<p><strong>Oharra!</strong> Proiektua irekita dagoen bitartean iragazkien aukerak aldatzeak datu-galerak eragin ditzake. Iragazki-ezarpenak proiektua hasi ondoren aldatzen badituzu, proiektua birkargatu egin beharko duzu aldaketak indarrean sartzeko.</p>

<hr>


	<a name="filter_dialog" id="filter_dialog"></a>
	<h1>Fitxategi-iragazkien koadroa</h1>

	<p>Koadroak erabilgarri diren fitxategi-iragazkien zerrenda ematen du. Fitxategi-motaren bat OmegaT-rekin itzuli nahi ez baduzu, iragazkia desaktibatu dezakezu iragazkiaren izenaren ondoan dagoen kontrol-laukiaren marka kenduz. Orduan, OmegaT-k ez ditu kargatuko aipatu fitxategiak, eta aldaketarik gabe kopiatuko ditu helburu-dokumentuak sortzerakoan. Gero, iragazkia berriro erabili nahi baduzu, markatu berriro kontrol-laukia.</p>

	<p>Klikatu <strong>Lehenetsitako balioak</strong> fitxategi-iragazkiak jatorrizko balioetara berrezartzeko.</p>

	<p>Iragazkiak zein fitxategi eta zein kodeketa prozesatuko duen editatzeko, hautatu iragazkia zerrendan eta klikatu <strong>Editatu</strong> botoia.</p>
	
	<a name="filter_options" id="filter_options"></a>
	<h2>Iragazkien aukerak</h2>
	
	<p>Hiru iragazkik aukera espezifikoak dauzkate. Aukerak aldatzeko, hautatu iragazkia zerrendatik eta klikatu <strong>Aukerak</strong>. Iragazkiak eta haien aukerak ondokoak dira:</p><ul>
			<li>Testu-fitxategiak<dl>
					<dt>Paragrafoen segmentazioa lerro-jauzietan, lerro hutsetan edo inoiz ez</dt>
					<dd>Esaldien segmentaziorako arauak aktibatuta badaude, testua arau aktiboak jarraituz segmentatuko da.</dd>
				</dl>
			</li>
			<li>XHTML fitxategiak<dl>
					<dt>Atributuen itzulpena</dt>
					<dd>Hautatutako atributuak segmentu eran agertuko dira editore-lehioan.</dd>
					<dt>Paragrafoa &lt;br&gt; etiketan</dt>
					<dd>HTML-ko &lt;br&gt; etiketak paragrafo bat sortuko du segmentaziorako.</dd>
				</dl>
			</li>
			<li>HTML eta XHTML fitxategiak<dl>
					<dt>Kodeketa-deklarazioa</dt>
					<dd>OmegaT-k fitxategiaren kodeketa-deklarazioa gehitu edo berridatzi dezake helburu-fitxategirako hautatu den kodeketan oinarrituz.</dd>
					<dt>Atributuen itzulpena</dt>
					<dd>Hautatutako atributuak segmentu eran agertuko dira editore-lehioan.</dd>
					<dt>Paragrafoa &lt;br&gt; etiketan</dt>
					<dd>HTML-ko &lt;br&gt; etiketak paragrafo bat sortuko du segmentaziorako.</dd>
				</dl>
			</li>
		</ul>
		<h2>Iragazkiak editatzeko koadroa</h2>
		<p>Koadro honetan iragazkiak prozesatuko dituen fitxategi-izen ereduak ezarri ditzakezu, itzulitako fitxategien izenak pertsonalizatu ditzakezu, eta fitxategia kargatzeko eta itzulitako bere kidea gordetzeko erabiliko diren kodeketak hautatu ditzakezu.</p>
	
	<p>Fitxategi-iragazki baten eredua aldatzeko, aldatu fitxategia zuzenean edo klikatu <strong>Editatu</strong>.</p><p>Fitxategi-iragazkien eredu berria gehitzeko, klikatu <strong>Gehitu</strong>.</p><p>Eredu bat gehitu edo existitzen den bat editatu nahi denean, koadro bera erabiltzen da. Koadroak helburu-fitxategien izen-ereduak aldatzeko editore berezi bat dauka.</p>


	<a name="source_file_name" id="source_file_name"></a>
	<h3>Sorburu-fitxategiaren mota, izen-eredua</h3>

	<p>OmegaT-k fitxategi bat aurkitzen duenean sorburu-direktorioan, iragazki egokia hautatzen saiatzen da fitxategiaren luzapena erabiliz. Zehazki, OmegaT-k iragazki bakoitzari esleitu zaizkion sorburu-fitxategien izen-ereduak fitxategiaren luzapenarekin alderatzen ditu.</p>
	
	<p>Esaterako, <code>*.xhtml</code> ereduak bat egingo du <code>.xhtml</code> luzapena duen edozein fitxategirekin. Iragazki egokia aurkitzen bada, huraxe erabiltzen da fitxategia prozesatzeko. Aurreko adibidean, lehenetsitako XHTML iragazkia erabiliko da <code>.xhtml</code> luzapena duten fitxategiak prozesatzeko.</p>
	
	<p>Fitxategi-iragazki bakoitzak kudeatu ditzakeen fitxategien izen-ereduak aldatu egin daitezke, edo berriak gehitu.</p>

	<p>Sorburu-fitxategien izen-ereduek komodinak erabiltzen dituzte, <strong>Bilaketak</strong> atalean erabiltzen diren gisara.</p>
	
	<p>'<strong>*</strong>' karaktereak zero edo gehiago karaktere ordezkatzen ditu. '<strong>?</strong>' karaktereak karaktere bat eta soilik bat ordezkatzen du. Gainerako karaktereek beren ikurra ordezkatzen dute.</p>
	
	<p>Esaterako, testu-iragazkiak readme fitxategiak (<code>readme</code>, <code>read.me</code>, eta <code>readme.txt</code>) kontuan har ditzan nahi baduzu, <code>read*</code> eredua erabili beharko baduzu.</p>
	
	<a name="encoding" id="encoding"></a>
	<h3>Sorburu- eta helburu-fitxategien kodeketa</h3>
	
	<p>Fitxategi-formatu gutxi batzuk soilik behartzen dute kodeketa edukitzera.</p>
	
	<p>Kodeketarik zehazten ez duten fitxategi-formatuen kasuan, beren izenarekin bat datorren luzapenerako ezarri den kodeketa erabiliko da. Esaterako, <code>.txt</code> fitxategiak sistema eragilean lehenetsitako kodeketa erabiliz kargatuko dira. Sorburu-fitxategien izen-eredu bakoitzerako, sorburuaren kodeketa aldatu egin daiteke.</p>

	<p>Fitxategi horiek edozein kodeketa erabiliz idatzi daitezke. Portaera lehenetsi gisa, fitxategia gordetzeko erabiltzen den kodeketa fitxategi bera kargatzeko erabili dena izaten da.</p>

	<p>Sorburuko eta helburuko kodeketa eremuek konbinazio-koadroak erabiltzen dituzte OmegaT-k barne hartzen dituen kodeketa guztiak erakusteko. <strong>&lt;auto&gt;</strong>-k OmegaT-ri uzten dio kodeketa aukeratzeko ardura. Honela egiten du:</p>

	<ul>
		<li>OmegaT-k sorburu-fitxategiaren kodeketa aurkitzen du, kodeketarik baldin badauka (HTML fitxategiak, XML-n oinarritutako fitxategiak).</li>
		<li>OmegaT kodeketa bat erabiltzera behartzen da (Java-ren propietate-fitxategiak, etab.)</li>
		<li>OmegaT-k sistema eragilearen kodeketa lehenetsia erabiltzen du testu fitxategietarako.</li>
	</ul>

	<a name="target_file_name" id="target_file_name"></a>
	<h3>Helburu-fitxategiaren izena</h3>

	<p>Batzuetan itzulgai diren fitxategien izena automatikoki aldatu nahi izaten da, adibidez fitxategiaren izenaren ondoran hizkuntza-kode bat gehituz.</p>

	<p>Helburu-fitxategien izen-ereduek sintaxi berezia erabiltzen dute; beraz, eremu hau editatu nahi baduzu, <strong>Editatu...</strong> klikatu eta ereduak editatzeko koadrora sartu behar duzu. Iragazkiaren lehenetsitako konfigurazioa berreskuratu nahi baduzu, klikatu <strong>Lehenetsitako balioak</strong>.</p>

	<p>Beste aukera bat, izena zuzenean helburu-fitxategiaren izenaren eremuan edo fitxategi-iragazkien koadroan aldatzea da.</p>

	<a name="pattern_dialog" id="pattern_dialog"></a>
	<h4>Ereduak gehitu edo editatzeko koadroa</h4>

	<ul>
		<li>Lehenetsitakoa <code>${filename}</code> da -- sorburu-fitxategiaren izen osoa, luzapena barne, itzulitako fitxategiaren izena sorburu-fitxategiaren bera izan dadin.</li>
		<li><code>${nameOnly}</code> -- sorburu-fitxategiaren izena, luzapenik gabe, txertatzea ahalbidetzen du.</li>
		<li><code>${extension}</code> -- sorburu-fitxategiaren luzapena.</li>
		<li><code>${targetLocale}</code> -- helburu-kodeketa lokala ("xx_YY" formakoa).</li>
		<li><code>${targetLanguage}</code> -- helburu-hizkuntzaren eta herrialdearen kodeak batera ("XX-YY formakoa").</li>
		<li><code>${targetLanguageCode}</code> -- helburu-hizkuntza soilik ("XX").</li>
		<li><code>${targetCountryCode}</code> -- helburu-herrialdea soilik ("YY").</li>
	</ul>
	<hr>


	<p><a href="legalNotices.html">Legezko oharrak</a></p>
</body>
</html>
