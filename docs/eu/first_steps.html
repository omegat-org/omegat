<html>
   <head>
      <meta http-equiv="Content-Type" content="text/html; charset=UTF-8">
   
      <title>Ikasi OmegaT erabiltzen 5 minututan!</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.79.1">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="chapter">
         <div class="titlepage">
            <div>
               <div>
                  <h2 class="title"><a name="chapter.instant.start.guide"></a>Ikasi OmegaT erabiltzen 5 minututan!
                  </h2>
               </div>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>Konfiguratu proiektu berria<a class="indexterm" name="d0e7"></a></h2>
                  </div>
               </div>
            </div>
            <p><em><span class="remark">Oharra:</span></em>Apple Mac ordenagailuetan, erabili <span class="keycap"><strong>Command</strong></span> tekla <span class="keycap"><strong>Control</strong></span> teklaren ordez
            </p><a class="indexterm" name="d0e22"></a><p>OmegaT erabiltzen hasteko, sortu proiektu bat zure fitxategi guztiak (sorburu-fitxategiak, itzulpen-memoriak, glosarioak,
               bai eta itzulitako fitxategiak ere) bertan gordetzeko. <span class="guimenu">'Proiektua'</span> menuan, hautatu <span class="guimenuitem">'Berria...'</span> eta idatzi zure proiektuaren izena. Gogoan izan proiektua sortzen ari zarela, geroago hartara itzuli beharko baituzu.
            </p>
            <p>Zure proiektuari izen bat eman ondoren, <span class="guilabel">'Sortu proiektu berria'</span> elkarrizketa-koadroa irekiko da. Koadro horren goialdean, hautatu zure sorburu-fitxategien hizkuntza eta zure fitxategi itzulien
               hizkuntza, eta egin klik <span class="guibutton">'Ados'</span> botoian aurrera jarraitzeko.
            </p>
            <p>Koadro horretako beste ezarpen batzuetan interesatuta bazaude, <span class="keycap"><strong>Ctrl+E</strong></span> sakatuta bertara itzul zaitezke edozein unetan.
            </p>
            <p>Ondoren, <span class="guilabel">'Proiektuaren fitxategiak'</span> koadroa irekiko da. Egin klik <span class="guibutton">'Inportatu sorburu-fitxategiak...'</span> aukeran zure sorburu-fitxategia aukeratzeko. OmegaT-k sortu berri duzun proiektuaren /source/ azpikarpetara kopiatuko du
               hautatutako fitxategia.<code class="filename"></code> Sorburu-fitxategia <span class="guilabel">editore-panelean</span> kargatu ondoren, <span class="guilabel">'Proiektuaren fitxategiak'</span> koadroa itxi dezakezu.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>Itzuli fitxategia
                     </h2>
                  </div>
               </div>
            </div>
            <p>OmegaT-k segmentu bat erakutsiko dizu aldi bakoitzean, banan banan itzul dezazun. Segmentu bakoitza itzuli ondoren, sakatu
               <span class="keycap"><strong>Ctrl+U</strong></span> itzuli gabeko hurrengo segmentura joateko (edo <span class="keycap"><strong>Ctrl+Shift+U</strong></span> itzulitako hurrengo segmentura joateko). Zure itzulpenak behin-betiko formatuan izango duen itxura ikusi nahi duzunean, sakatu
               <span class="keycap"><strong>Ctrl+D</strong></span> itzulitako dokumentuak sortzeko. Zure proiektuaren karpetako <code class="filename">/target/</code> azpikarpetan sortuko da. Itzulpenean zehar, erabili <span class="guimenu">'Editatu'</span> eta <span class="guimenu">Joan</span> menuak beste funtzio erabilgarri batzuk gauzatzeko.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e88"></a>Balidatu zure etiketak
                     </h2>
                  </div>
               </div>
            </div>
            <p>Zure sorburu-fitxategiak formatudun fitxategiak badira, esaterako Microsoft Word, LibreOffice Writer edo HTML, OmegaT-k formatu
               hori etiketa bihurtuko du eta itzuli behar duzun testuaren inguruan jarriko du. Sarritan dokumentuek formatuarekin zerikusirik
               ez daukaten baina garrantzitsuak diren etiketak edukiko dituzte bai sorburu-fitxategietan zein fitxategi itzulietan. Sorburu-esaldi
               batek itxura hau eduki dezake:
            </p>
            <div class="mediaobject" align="justify"><img src="images/InstantGuide_1.png" align="justify"></div>
            <p>
               
            </p>
            <p>Hala ere, OmegaT-k esaldia beste modu honetan erakutsiko du:</p>
            <div class="mediaobject" align="justify"><img src="images/InstantGuide_2.png" align="justify"></div>
            <p>
               
            </p>
            <p>Etiketak kolore grisez agertzen dira OmegaT-n, hobeto ikus daitezen. Babestuta daude; beraz, ezin duzu haien edukia aldatu,
               baina ezabatu ahal dituzu, eskuz berriro sar ditzakezu edo alde batetik bestera mugi ditzakezu helburu-segmentuaren barruan.
               Hala ere, formatu-etiketa horiek idaztean akatsik egiten baduzu, dokumentu itzuliak agian ez dira irekiko. Sakatu <span class="keycap"><strong>Ctrl+Shift+V</strong></span> zure fitxategi itzulia sortu baino lehen, zure etiketak zuzenak direla balidatzeko.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e112"></a>Sortu fitxategi itzuliak
                     </h2>
                  </div>
               </div>
            </div>
            <p>Zure itzulpenean etiketa-errorerik ez dagoela ziurtatu ondoren, sakatu <span class="keycap"><strong>Ctrl+D</strong></span> helburu-fitxategia sortzeko. Fitxategi hori zure proiektuaren karpetako <code class="filename">/target/</code> azpikarpetan sortuko da.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e123"></a>Gogoratu behar duzun gauza pare bat gehiago
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Fitxategi bat ez bada  <span class="guilabel">editore-panelean</span>  kargatzen ez bada, agian OmegaT-k ulertzen ez duen formatu batean dago. Ikusi <span class="guimenuitem">Aukerak</span> → <span class="guimenuitem">Hobespenak...</span> → <span class="guimenuitem">Fitxategi-iragazkiak</span> OmegaT-k ulertzen dituen fitxategi-formatuak ezagutzeko.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Proiektu berria sor dezakezu lan berri bakoitzerako, eta nahi dituzun sorburu-fitxategi guztiak sar ditzakezu aldi berean
                        proiektuan.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Proiektuaren hasierako ezarpenak gogoratu nahi badituzu, ireki 'Propietateak' elkarrizketa-koadroa <span class="keycap"><strong>Ctrl+E</strong></span> sakatuta. Proiektuan dauden fitxategien zerrenda ikusteko, ireki <span class="guilabel">Proiektuaren fitxategiak</span> koadroa <span class="keycap"><strong>Ctrl+L</strong></span> sakatuta.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Zure itzulpenaren amaieran, OmegaT-k hiru itzulpen-memoria esportatuko ditu zure proiektuaren karpetara: <code class="filename">level1</code>, <code class="filename">level2</code> eta <code class="filename">omegat</code> . <code class="filename">level1</code> eta <code class="filename">level2</code> memoriak beste itzulpen-aplikazio batzuk erabiltzen dituzten erabiltzaileekin parteka daitezke. <code class="filename">omegat</code> deitutako memoria OmegaT-n bertan erabil dezakezu, sortuko dituzun proiektu berrietan. Itzulpen-memorien fitxategiak zure
                        proiektuaren karpetako <code class="filename">/tm/</code> azpikarpetan sartzen badituzu, OmegaT-k automatikoki arakatuko ditu fitxategi horiek antzeko segmentuak, "parekatze lausoak"
                        deiturikoak, bilatzeko.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Termino berri bat gehi diezaiokezu glosarioari, <span class="keycap"><strong>Ctrl+Shift+G</strong></span> sakatuta, edo lehendik dituzun glosarioak zure proiektuaren karpetako <code class="filename">/glossary/</code> azpikarpetara kopia ditzakezu, eta OmegaT-k automatikoki begiratuko ditu haietan dauden hitzak.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Sarritan erabilgarria da hitzak eta esaldiak sorburu-testuan zein itzulpenean bilatzea; horretarako, sakatu <span class="keycap"><strong>Ctrl+F</strong></span> <span class="guilabel">Testu-bilaketa</span>  koadroa bistaratzeko.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>OmegaT erabiltzen ikasteko sarrera sakonagoa nahi baduzu, joan OmegaT-ren webgunean dagoen <a class="ulink" href="https://omegat.org/files/OmegaT_for_Beginners.pdf" target="_top">OmegaT for beginners</a> atalera. OmegaT-ren edozein gauzari buruzko laguntza behar baduzu, eman izena <a class="ulink" href="https://omegat.org/support" target="_top">OmegaT erabiltzaileen taldean.</a></p>
                  </li>
               </ul>
            </div>
         </div>
      </div>
   </body>
</html>