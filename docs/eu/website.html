<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<meta http-equiv="content-language" content="en">
	<title>OmegaT proiektua sarean, erroreen jakinarazpena eta laguntza eskaintzak - OmegaT 1.7.3 erabiltzailearen eskuliburua</title>
</head>
<body>

	<h1>OmegaT sarean</h1>

	<h2>OmegaT-ren webguneak eta SourceForge-ko OmegaT proiektua</h2>

	<p><a href="http://www.omegat.org/">OmegaT-ren webguneak</a> OmegaT-ren hainbat baliabidetarako estekak eskaintzen ditu. Hasteko leku egokia izan daiteke. <a href= "http://groups.yahoo.com/group/OmegaT/">Yahoo-ko OmegaT-ren erabiltzaile-taldeak</a> erabiltzaileentzako laguntza ematen du. Mezuetan bilaketak egiteko ez da taldearen kide egin beharrik. OmegaT-ren bertsio berriak <a href= "http://sourceforge.net/projects/omegat/">SourceForge.net-eko OmegaT proiektuan</a> eskura daitezke. Bertan <a href="http://sourceforge.net/tracker/?group_id=68187&amp;atid=520347">erroreak jakinarazi</a> daitezke eta <a href="http://sourceforge.net/tracker/?group_id=68187&amp;atid=520350">hobekuntzak eskatu</a> daitezke.</p>

	<p>Gogoan izan errore-jakinarazpen egokiek hiru gauza behar dituztela.</p>

	<ul>
		<li>Urratsak errorea errepikatzeko</li>
		<li>Zer espero zenuen ikustea</li>
		<li>Zer ikusi zenuen</li>
	</ul>

		<p>Honi buruzko informazio gehiago, Joel Spolsky-ren <a href="http://www.joelonsoftware.com/articles/fog0000000029.html">Painless Bug Tracking</a> artikuluan.</p>

		<p>Fitxategien kopiak, egunkariaren zatiak, pantaila-argazkiak... edozer gauza gehitu diezaiokezu errore-jakinarazpenari, horrela garatzaileek errorea errazago aurkitu eta konponduko dutela uste baduzu. Kontuan izan errore-jakinarazpenak eta hobekuntza-eskariak publikoak direla eta, beraz, ez zeniekeela informazio sentikorra duen fitxategirik erantsi beharko. Jakinarazpenarekin zer ari den gertatzen jakin nahi baduzu, SourceForge-ko erabiltzaile gisa erregistratu beharko zenuke, saioa hasi eta jakinarazpenaren gainean ageri den Monitor botoian klikatu.</p>

		<h2>OmegaT proiektuari lagundu</h2>

		<p>OmegaT-ri laguntzeko, lehenengo egin <a href="http://groups.yahoo.com/group/OmegaT/">erabiltzaile-taldearen</a> kide (webgunearen bidez edo posta elektroniko bat bidaliz <a href="mailto:OmegaT-subscribe@yahoogroups.com">OmegaT-subscribe@yahoogroups.com</a> helbidera). <a href="https://lists.sourceforge.net/lists/listinfo/omegat-development">Garatzaile-taldearekin</a> bat egiteko, bidali mezu bat web bidez edo epostaz <a href="mailto:omegat-development-request@lists.sourceforge.net?subject=subscribe">omegat-development-request@lists.sourceforge.net</a> helbidera, goiburuan "subscribe" idatziz, OmegaT-ren garapenean parte hartu nahi baduzu.</p>

		<p>OmegaT-ren erabiltzaile-interfazea, erabiltzailearen eskuliburua edo beste edozein dokumentu itzuli nahi izanez gero, lehenengo irakurri <a href="http://www.omegat.org/omegat/translation-info.html">OmegaT-ren lokalizazioa eta pertsonalizazioa</a> gida, eta gero egin <a href="https://lists.sourceforge.net/lists/listinfo/omegat-l10n">OmegaT-ren itzultzaile-taldearen</a> kide (webgunearen bidez edo posta elektroniko bat bidaliz <a href="mailto:omegat-development-request@lists.sourceforge.net?subject=subscribe">omegat-development-request@lists.sourceforge.net</a> helbidera, mezuaren izenburuan "subscribe" jarriz).</p>

		<p>Eta hasi begiratzen OmegaT-ren munduan zer ari den gertatzen...</p>

	<hr>
		<p><a href="legalNotices.html">Legezko oharrak</a></p>
</body>
</html>
