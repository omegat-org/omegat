<html>
   <head>
      <meta http-equiv="Content-Type" content="text/html; charset=UTF-8">
   
      <title>Chapter&nbsp;1.&nbsp;Sobre OmegaT - Introdución</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.78.1">
      <link rel="home" href="index.html" title="OmegaT - Guía de usuario">
      <link rel="up" href="index.html" title="OmegaT - Guía de usuario">
      <link rel="prev" href="index.html" title="OmegaT - Guía de usuario">
      <link rel="next" href="chapter.instant.start.guide.html" title="Chapter&nbsp;2.&nbsp;Aprenda a usar OmegaT en 5 minutos!">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Chapter&nbsp;1.&nbsp;Sobre <span class="application">OmegaT</span> - Introdución
               </th>
            </tr>
            <tr>
               <td width="20%" align="left"><a accesskey="p" href="index.html">Prev</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="chapter.instant.start.guide.html">Next</a></td>
            </tr>
         </table>
         <hr>
      </div>
      <div class="chapter">
         <div class="titlepage">
            <div>
               <div>
                  <h1 class="title"><a name="chapter.about.OmegaT"></a>Chapter&nbsp;1.&nbsp;Sobre <span class="application">OmegaT</span> - Introdución
                  </h1>
               </div>
            </div>
         </div>
         <div class="toc">
            <dl class="toc">
               <dt><span class="section"><a href="chapter.about.OmegaT.html#OmegaT-Highlists">1. Atractivos de OmegaT</a></span></dt>
               <dt><span class="section"><a href="chapter.about.OmegaT.html#OmegaT.chapters.summary">2. Resumo dos capítulos</a></span></dt>
            </dl>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="OmegaT-Highlists"></a>1.&nbsp;Atractivos de OmegaT
                     </h2>
                  </div>
               </div>
            </div>
            <p><span class="application">OmegaT</span> é unha ferramenta libre e multiplataforma de tradución asistida por computador, cos seguintes atractivos:
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Memorias de tradución:</strong></span><span class="application"> </span>OmegaT almacena as súas traducións nun ficheiro de memoria de tradución. Ao mesmo tempo, pode empregar ficheiros de memoria
                        de traducións xa feitas para tomar como referencia. As memorias de tradución poden ser moi útiles nunha tradución na que haxa
                        moitas repeticións ou segmentos de texto bastante similares. OmegaT emprega as memorias de tradución para almacenar as súas
                        traducións previas e suxerirlle despois posíbeis traducións para o texto no que estea traballando nese momento.
                     </p>
                     <p>Estas memorias de tradución poden ser moi útiles cando hai que actualizar un documento que xa se traduciu. As frases que non
                        foran modificadas serán traducidas automaticamente, mentres que as frases actualizadas amosaranse coa tradución da frase do
                        documento anterior máis parecida. Así, é máis fácil encargarse das modificacións do documento orixinal. Se xa lle proveron
                        dalgunha memoria de tradución xa creada, por exemplo, pola súa axencia de tradución ou o seu cliente, OmegaT pode facer uso
                        de esta coma unha memoria de referencia.
                     </p>
                     <p>OmegaT emprega o formato estándar TMX para almacenar e acceder ás memorias de tradución, garantindo así o intercambio do seu
                        material de tradución con outras ferramentas de tradución asistida por computador que sexan compatíbeis con este formato.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Xestión da terminoloxía</strong></span>: A xestión da terminoloxía é importante para que a tradución sexa consistente. OmegaT usa glosarios que conteñen traducións
                        de palabras soltas ou de pequenas frases: un dicionario bilingüe simplificado para unha área en concreto. OmegaT mostra a
                        tradución de calquera palabra que estea no segmento no que está a traballar nese momento para que a poida tomar como referencia.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Proceso de tradución:</strong></span> Imaxine ter que traducir algo, dende un só ficheiro ata un cartafol que conteña subcartafoles cada un con diferentes ficheiros
                        con diferentes formatos. Cando deixas que OmegaT analice os ficheiros a traducir, busca os ficheiros que entende baseándose
                        en regras de filtrado, recoñece as partes textuais dos mesmos, divide os textos segundo as regras de segmentación e mostra
                        os segmentos un por un de modo que poidas comezar coa tradución. OmegaT almacena as traducións e propón posíbeis traducións
                        extraídas de segmentos similares en ficheiros de memoria previos. Cando estea preparado para ver o produto final, pode exportar
                        os ficheiros traducidos, abrilos coa aplicación apropiada e ver a tradución no formato definitivo.
                     </p>
                  </li>
               </ul>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="OmegaT.chapters.summary"></a>2.&nbsp;Resumo dos capítulos
                     </h2>
                  </div>
               </div>
            </div>
            <p>Esta documentación ten o obxectivo de servir tanto de titorial coma de guía de referencia. Aí vai un pequeno resumo dos capítulos
               e os seus contidos.
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Guía de inicio rápido:</strong></span> este capítulo está pensado como una guía de inicio rápido para principiantes e indecisos. Mostra o procedemento completo
                        desde abrir un novo proxecto de tradución ata completar a tradución. 
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Instalación e execución de OmegaT: </strong></span>este capítulo é útil para os que usan OmegaT por primeira vez. Contén instrucións específicas sobre como instalar OmegaT e
                        de como executalo en Windows, Mac Os X e Linux. Para usuarios avanzados, o capítulo describe o modo da liña de ordes e as
                        súas posibilidades.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>A interface de usuario</strong></span>, <span class="bold"><strong>menú principal e atallos de teclado</strong></span>: estes dous capítulos son propensos a consultarse frecuentemente, pois explican a interface de usuario de OmegaT e as funcións
                        dispoñíbeis a través do menú principal e os atallos de teclado.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Propiedades do proxecto</strong></span>, <span class="bold"><strong>ficheiros e cartafoles de <span class="application">OmegaT</span>:</strong></span> un proxecto no contexto de OmegaT é o traballo que este programa pode xestionar como unha ferramenta de tradución asistida.
                        Este capítulo describe as propiedades do proxecto, como os idiomas de orixe e destino. O segundo destes capítulos describe
                        os distintos subcartafoles e ficheiros nun proxecto de tradución e a súa función así como outros ficheiros do usuario ou doutras
                        aplicacións asociados con OmegaT.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Comportamento do campo de edición:</strong></span> un pequeno capítulo que describe como preparar o comportamento do campo de edición do segmento que se está a traducir.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Traballo con texto plano</strong></span> e <span class="bold"><strong>traballo con texto formatado</strong></span>: estes dous capítulos explican certos aspectos importantes relacionados cos textos a traducir, como o tipo de codificación
                        (no caso dos textos planos) e a xestión de etiquetas (no caso de texto formatado).
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Memorias de tradución: </strong></span> explica a función dos distintos subcartafoles que conteñen as memorias de tradución e ofrece información doutros aspectos
                        importantes relacionados coas memorias de tradución.
                     </p>
                  </li>
                  <li class="listitem">
                     <p><span class="bold"><strong>Segmentación</strong></span>: as ferramentas de memoria de tradución traballan con unidades textuais chamadas segmentos. En OmegaT, os segmentos poden
                        basearse en parágrafos ou en regras de segmentación. A segmentación por parágrafo é menos frecuente, mais pode ser útil no
                        caso dos chamados textos «creativos». A segmentación baseada en regras é sinónimo moitas veces da segmentación por frases.
                        Ofrécense un número de regras mentres que o propio usuario pode definir regras adicionais, tal e como se describe neste capítulo.
                     </p>
                  </li>
                  <li class="listitem">
                     <p><span class="bold"><strong>Buscas</strong></span> e<span class="bold"><strong> </strong></span><span class="bold"><strong>expresións regulares</strong></span>: as buscas en OmegaT poden ser tan simples coma «<span class="emphasis"><em>fai unha listaxe cos segmentos nos que apareza </em></span><span class="emphasis"><em>a palabra "canguro"». </em></span> Tamén poden ser complexas, permitindo, por exemplo, buscar segmentos con dous ou máis espazos consecutivos. Neste caso emprégase
                        a expresión regular^s^s+ para atopar e facer unha listaxe cos segmentos que non cumpran a regra. As expresións regulares tamén
                        se empregan nas regras de segmentación.
                     </p>
                  </li>
                  <li class="listitem">
                     <p><span class="bold"><strong>Dicionarios, glosarios</strong></span>, <span class="bold"><strong>tradución automática</strong></span>, <span class="bold"><strong>corrector ortográfico e LanguageTool:</strong></span> OmegaT é compatíbel un emprego exhaustivo de dicionarios e glosarios. Se ten dispoñíbel unha conexión a Internet, poden empregarse
                        dentro do propio programa varios servizos de tradución automática coma Google Translate e Microsoft Translator. Se está activada
                        a verificación ortográfica, recoñeceranse os erros ortográficos e de escritura e poderán ser corrixidos durante a tradución.
                        O software de código aberto LanguageTool pode empregarse para corrixir erros gramaticais comúns e erros estilísticos.
                     </p>
                  </li>
                  <li class="listitem">
                     <p><span class="bold"><strong>Outros</strong></span>: trata doutros temas de interese, como evitar a perda de datos.
                     </p>
                  </li>
                  <li class="listitem">
                     <p><span class="bold"><strong>Os apéndices</strong></span> conteñen a seguinte información
                     </p>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>OmegaT na rede:</strong></span> información relacionada cos recursos na rede de OmegaT
                              </p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Idiomas:</strong></span> ofrecémoslles a lista ISO dos idiomas e dos seus códigos
                              </p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Atallos de teclado no editor</strong></span>: a listaxe dos atallos de teclado empregados no editor
                              </p>
                           </li>
                           <li class="listitem">
                              <p><span class="bold"><strong>Personalización de atallos de teclado:</strong></span> os atallos de teclado poden personalizarse para adaptarse as súas preferencias persoais
                              </p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Introdución aos engadidos Tokenizer e Scripting</strong></span></p>
                           </li>
                           <li class="listitem">
                              <p><span class="bold"><strong>Proxectos en equipo</strong></span></p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Aviso legal e agradecementos</strong></span></p>
                           </li>
                        </ul>
                     </div>
                  </li>
                  <li class="listitem">
                     <p><span class="bold"><strong>Índice de palabras chave:</strong></span> ofrecemos un amplo índice de palabras chave para axudar ao lector a atopar a información relevante.
                     </p>
                  </li>
               </ul>
            </div>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="index.html">Prev</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="chapter.instant.start.guide.html">Next</a></td>
            </tr>
            <tr>
               <td width="40%" align="left" valign="top">OmegaT - Guía de usuario&nbsp;</td>
               <td width="20%" align="center"><a accesskey="h" href="index.html">Home</a></td>
               <td width="40%" align="right" valign="top">&nbsp;Chapter&nbsp;2.&nbsp;Aprenda a usar OmegaT en 5 minutos!</td>
            </tr>
         </table>
      </div>
   </body>
</html>