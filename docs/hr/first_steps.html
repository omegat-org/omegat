<html>
   <head>
      <meta http-equiv="Content-Type" content="text/html; charset=UTF-8">
   
      <title>Naučite koristiti program OmegaT za pet minuta!</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.79.1">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="chapter">
         <div class="titlepage">
            <div>
               <div>
                  <h2 class="title"><a name="chapter.instant.start.guide"></a>Naučite koristiti program OmegaT za pet minuta!
                  </h2>
               </div>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>Priprema novoga projekta<a class="indexterm" name="d0e7"></a></h2>
                  </div>
               </div>
            </div>
            <p><em><span class="remark">Napomena:</span></em> na računalu sa sustavom Apple Mac koristite tipku <span class="keycap"><strong>Command</strong></span> umjesto <span class="keycap"><strong>Control</strong></span>.
            </p><a class="indexterm" name="d0e22"></a><p>Prije početka korištenja programa OmegaT valja pripremiti projekt koji će sadržavati sve potrebne sadržaje, kao što su izvorišna
               datoteka, prijevodne memorije, glosari, a na koncu i datoteku prijevoda. Na izborniku <span class="guimenu">Projekt</span> odaberite <span class="guimenuitem">Novi...</span> i upišite naziv projekta. Nemojte zaboraviti lokaciju na koju spremate novi projekt, jer će vam trebati kasnije.
            </p>
            <p>Nakon imenovanja projekta otvara se dijaloški okvir <span class="guilabel">Priprema novoga projekta</span>. U dijaloškome okviru odaberite jezik izvorišne datoteke i jezik datoteke za prijevod pa za nastavak pritisnite <span class="guibutton">U redu</span>.
            </p>
            <p>Ukaže li se potreba za drugim postavkama u ovome dijaloškom okviru, možete ga otvoriti bilo kada kombinacijom tipki <span class="keycap"><strong>Ctrl+E.</strong></span></p>
            <p>Sljedeći dijaloški okvir koji se otvara je <span class="guilabel">Datoteke projekta</span>. Pritisnite <span class="guibutton">Kopiraj datoteke u izvorišnu mapu...</span> radi odabira izvorišnih datoteka. OmegaT će potom kopirati odabrane datoteke u podmapu <code class="filename">/source/</code> novoga projekta. Nakon učitavanja izvorišnih datoteka u <span class="guilabel">okno za obradu</span>, možete zatvoriti dijaloški okvir <span class="guilabel">Datoteke projekta</span>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>Prevođenje datoteke
                     </h2>
                  </div>
               </div>
            </div>
            <p>OmegaT prilikom prevođenja otvara jedan po jedan segment. Nakon prevođenja svakoga segmenta pritisnite <span class="keycap"><strong>Ctrl+U</strong></span> za prijelaz na sljedeći neprevedeni segment, ili <span class="keycap"><strong>Ctrl+Shift+U</strong></span> za prijelaz na sljedeći prevedeni segment. Kad god želite provjeriti prijevod u konačnome obliku, pritisnite <span class="keycap"><strong>Ctrl+D</strong></span> za izradu prevedenih dokumenata, koje možete pronaći u podmapi <code class="filename">/target/</code> mape projekta. Prilikom prevođenja možete upotrebljavati razne korisne funkcije putem izbornika <span class="guimenu">Obrada</span> i <span class="guimenu">Idi na</span>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e88"></a>Provjera valjanosti oznaka teksta
                     </h2>
                  </div>
               </div>
            </div>
            <p>Ako su izvorišne datoteke u formatu oblikovanoga teksta, npr. Microsoft Word, LibreOffice Writer ili HTML, OmegaT pretvara
               oblikovanje u oznake ispred i iza teksta za prijevod. Dokumenti često sadržavaju oznake teksta koje nemaju nikakve veze s
               oblikovanjem, ali su svejedno također značajne i u izvorišnim i u prevedenim datotekama. Izvorišna bi rečenica mogla izgledati
               ovako:
            </p>
            <div class="mediaobject" align="justify"><img src="images/InstantGuide_1.png" align="justify"></div>
            <p>
               
            </p>
            <p>Međutim, OmegaT tu rečenicu prikazuje na sljedeći način:</p>
            <div class="mediaobject" align="justify"><img src="images/InstantGuide_2.png" align="justify"></div>
            <p>
               
            </p>
            <p>Oznake teksta u programu OmegaT su posivljene, pa su stoga lako uočljive. Zaštićene su, tako da im nije moguće mijenjati sadržaj,
               ali možete ih brisati, ručno upisivati ili premještati u okviru odredišne rečenice. Međutim, pogreške pri upisivanju oznaka
               oblikovanja teksta povlače za sobom rizik nemogućnosti otvaranja datoteka prijevoda. Stoga prije izrade datoteka prijevoda
               pritisnite <span class="keycap"><strong>Ctrl+Shift+V</strong></span> radi provjere valjanosti oznaka teksta.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e112"></a>Izrada datoteke prijevoda
                     </h2>
                  </div>
               </div>
            </div>
            <p>Kad budete sigurni da u prijevodu nema pogrešaka u vezi s oznakama teksta, pritisnite <span class="keycap"><strong>Ctrl+D</strong></span> za izradu odredišnih datoteka, koje možete pronaći u podmapi <code class="filename">/target/</code> mape projekta.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e123"></a>Još nekoliko bitnih pojedinosti
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Ako se neka datoteka ne učitava u <span class="guilabel">okno za obradu</span>, moguće je da je u formatu koji nije kompatibilan s programom OmegaT. Popis datotečnih formata koje podržava OmegaT možete
                        pronaći u poglavlju <a class="link" href="#">Datotečni filtri</a>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Nove projekte možete pripremati za sve nove poslove, a svakome projektu u bilo koje doba možete dodati nove izvorišne datoteke.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Kad želite provjeriti početne postavke projekta, otvorite dijaloški okvir svojstava projekta kombinacijom tipki <span class="keycap"><strong>Ctrl+E</strong></span>. Popis datoteka projekta možete provjeriti otvaranjem dijaloškoga okvira <span class="guilabel">Datoteke projekta</span> ili kombinacijom tipki <span class="keycap"><strong>Ctrl+L</strong></span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>OmegaT za vrijeme prevođenja stvara tri prijevodne memorije u mapi projekta pod nazivima <code class="filename">level1</code>, <code class="filename">level2</code> i <code class="filename">omegat</code>. Memorije <code class="filename">level1</code> i <code class="filename">level2</code> moguće je koristiti i u drugim programima za prevođenje. Memoriju pod nazivom <code class="filename">omegat</code> možete koristiti programom OmegaT u budućim projektima. Ako navedene prijevodne memorije postavite u projektnu podmapu <code class="filename">/tm/</code>, OmegaT će u njima automatski tražiti slične segmente, odnosno djelomična podudaranja.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Nove termine možete dodavati u glosar kombinacijom tipki <span class="keycap"><strong>Ctrl+Shift+G</strong></span>, a možete i kopirati postojeće glosare u podmapu <code class="filename">/glossary/</code> mape projekta, nakon čega će ih OmegaT automatski pretraživati.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Često je korisno i pretraživanje izraza iz izvorišnoga teksta i iz prijevoda, što možete obavljati kad god treba kombinacijom
                        tipki <span class="keycap"><strong>Ctrl+F</strong></span>, čime se otvara dijaloški okvir <span class="guilabel">Pretraživanje teksta</span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Detaljniji uvod u program možete naći u tekstu <a class="ulink" href="https://omegat.org/files/OmegaT_for_Beginners.pdf" target="_top">OmegaT za početnike</a> na web stranicama OmegaT. Ako zatrebate pomoć u vezi bilo kojega aspekta programa OmegaT, slobodno se pridružiti <a class="ulink" href="https://omegat.org/support" target="_top">korisničkoj skupini OmegaT.</a></p>
                  </li>
               </ul>
            </div>
         </div>
      </div>
   </body>
</html>