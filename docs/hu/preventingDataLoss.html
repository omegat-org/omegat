<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Adatvesztés elkerülése - OmegaT 1.7.3 felhasználói kézikönyv</title>
</head>
<body>

	<h1>Adatvesztés elkerülése</h1>

	<p>Az OmegaT stabil alkalmazás. Ennek ellenére - mint minden program esetén - célszerű elővigyázatosnak lenni az adatok megőrzése érdekében.</p>

	<p>Fordítás közben az OmegaT a folyamat mindenkori eredményét a projekt <code>/omegat</code> nevű alkönyvtárában lévő fordítási memóriában tárolja.</p>
	
	<p>Emellett az OmegaT a fordítási memóriáról biztonsági másolatot készít egy <code>project_save.tmx.YEARMMDDHHNN.bak</code> nevű állományban, amikor a projektet megnyitja vagy újból betölti. A YEAR az évszám 4 számjegye, az MM a hónap, a DD a nap, a HH és az NN pedig a fordítási memória korábbi mentésének  órája és perce.</p>
	
	<p>Ha úgy gondolja, fordítási adatok vesztek el, kövesse az alábbi eljárást:<ol>
			<li>zárja be a projektet</li>
			<li>nevezze át a <code>project_save.tmx</code> állományt valami könnyen megjegyezhetőre (pl. <code>project_save.tmx.ideiglenes</code>-re)</li>
			<li>válassza ki azt a biztonsági mentésű fordítási memóriát, amelyik feltehetőleg tartalmazza a keresett adatokat</li>
			<li>nevezze át <code>project_save.tmx</code>-re</li>
			<li>nyissa meg a projektet</li>
		</ol>
		<p>A fontos adatok elvesztésének elkerülése végett:</p>
		<ul>
		<li>Rendszeresen mentse a <code>/omegat/project_save.tmx</code> állomány tartalmát biztonsági tárolóra, pl. CD-re vagy DVD-re.</li>
		<li>Amíg alaposan meg nem ismerkedik az OmegaT-vel, időről időre állítsa elő a célnyelvi állományokat és ellenőrizze, hogy azok a legutóbbi fordítást tartalmazzák-e.</li>
		<li>Különösen ügyeljen, amikor egy projekt közepén a <code>/source</code> állományain hajt végre módosításokat. Ha a forrásállomány a fordítás megkezdése után módosul, előfordulhat, hogy az OmegaT nem talál meg egy már lefordított szövegrészt.</li>
		<li>Kezdésnek próbálkozzék ezekkel a súgószövegekkel. Ha problémába ütközik, küldjön üzenetet az <a href="http://groups.yahoo.com/group/omegat">OmegaT felhasználói csoportja</a> részére. Azon a nyelven írjon, amelyikben a leginkább járatos.</li>
	</ul>
	<hr>

	<p><a href="legalNotices.html">Jogi tudnivalók</a></p>
</body>
</html>
