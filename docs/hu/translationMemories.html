<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Fordítási memóriák - OmegaT 1.7.3 felhasználói kézikönyv</title>
</head>
<body>

	<h1>Fordítási memóriák</h1>

	<ul>
		<li><a href="#OmegaT_and_TMX_files">Az OmegaT és a TMX-állományok</a>
			<ul>
				<li><a href="#TMX_files_location_and_purpose">Hely és rendeltetés</a></li>
				<li><a href="#TMX_backup">A TMX biztonsági mentése</a></li>
				<li><a href="#TMX_files_and_language">A TMX és a nyelv</a></li>
			</ul>
		</li>
		<li><a href="#keeping_a_memory">Hogyan emlékezik az OmegaT a fordításaira</a></li>
		<li><a href="#using_memories">Más fordítási eszközökkel készült memóriák használata</a>
			<ul>
				<li><a href="#importing_files">Állományok importálása</a></li>
				<li><a href="#imported_files_handling">Importált állományok kezelése</a></li>
			</ul>
		</li>
		<li><a href="#using_OmegaT_TM">Az OmegaT-vel készült memóriák felhasználása más fordítási eszközökben</a></li>
		<li><a href="#upgrading_TM">Fordítási memóriák frissítése</a></li>
	</ul>


<hr>

	<a name="OmegaT_and_TMX_files" id="OmegaT_and_TMX_files"></a>
	<h1>Az OmegaT és a TMX-állományok</h1>

	<a name="TMX_files_location_and_purpose" id="TMX_files_location_and_purpose"></a>
	<h2>A TMX-állományok helye és rendeltetése</h2>

	<p>Az OmegaT a TMX-állományokat 3 különböző helyen használja.</p>

	<ul>
		<li><p>Az <code>/omegat/</code> mappában van a <code>project_save.tmx</code> és esetlegesen a TMX-állományokról készült biztonsági mentések.</p>
		<p>A &lt;c1&gt;project_save.tmx&lt;/c1&gt;-állomány tartalmazza a projekt kezdete óta rögzített összes szövegrészt.</p></li>
		<li><p>A projekt főmappájába 3 TMX-állomány kerül:<ol>
				<li><code>projekt_neve-omegat.tmx</code></li>
				<li><code>projekt_neve-level1.tmx</code></li>
				<li><code>projekt_neve-level2.tmx</code></li>
			</ol>(a <i>projekt_neve</i> a projektjének a neve).<p>Ezek az állományok tartalmazzák a /source/ mappában lévő forrásnyelvi és célnyelvi szövegrészeket (általában a lefordított állományok létrehozásakor elkészült állapotban).</p>
				<ul>
				<li>A <code>level1</code> állományok csak szöveges információkat tartalmaznak.</li>
				<li>A <code>level2</code> állományban helyet kapnak az OmegaT saját címkéi megfelelő TMX-címkék formájában, így ez az állomány a formázási információkkal együtt felhasználható vagy olyan fordítási eszközben, amely támogatja a 2. szintű TMX-memóriák használatát, vagy magában az OmegaT-ben.</li>
				<li>A <code>omegat</code> állomány a formázási információkkal együtt felhasználható egy másik OmegaT projektben.</li>
			</ul>


		</li><li><p>A <code>/tm/</code> mappa tetszőleges számú TMX-állományt tartalmazhat.</p>
		
		<p>Az ilyen állományoknak helyesen formált TMX-állományoknak kell lenni, és egyaránt tartalmazhatnak csak szöveges információt (1. szintű TMX), OmegaT szerinti szöveges és formázási információt (omegat TMX), illetve TMX szerinti szöveges és formázási információt (2. szintű  TMX).</p></li>
	</ul>

	<a name="TMX_backup" id="TMX_backup"></a>
	<h2>A TMX biztonsági mentése</h2>
	
	<p>Fordítás közben az OmegaT a folyamat mindenkori eredményét a projekt <code>/omegat</code> nevű alkönyvtárában lévő fordítási memóriában tárolja.</p>
	
	<p>Emellett az OmegaT a fordítási memóriáról biztonsági másolatot készít egy <code>project_save.tmx.YEARMMDDHHNN.bak</code> nevű állományban, amikor a projektet megnyitja vagy újból betölti. A YEAR az évszám 4 számjegye, az MM a hónap, a DD a nap, a HH és az NN pedig a fordítási memória korábbi mentésének  órája és perce.</p>
	
	<p>Ha úgy gondolja, fordítási adatok vesztek el, kövesse az alábbi eljárást:<ol>
			<li>zárja be a projektet</li>
			<li>nevezze át a <code>project_save.tmx</code> állományt valami könnyen megjegyezhetőre (pl. <code>project_save.tmx.ideiglenes</code>-re)</li>
			<li>válassza ki azt a biztonsági mentésű fordítási memóriát, amelyik feltehetőleg tartalmazza a keresett adatokat</li>
			<li>nevezze át <code>project_save.tmx</code>-re</li>
			<li>nyissa meg a projektet</li>
		</ol>


	<a name="TMX_files_and_language" id="TMX_files_and_language"></a>
	<h2>A TMX-állományok és a nyelv</h2>

	<p>A TMX-állományok olyan <i>fordítási egységekből</i> állnak, amelyek különböző nyelveken rögzített egyenértékű szövegrészeket jelentenek. A fordítási egység legalább két <i>fordításiegység-változatból</i> (tuv) épül fel. Ezek bármelyike lehet forrásszöveg vagy célnyelvi szöveg.</p>

	<p>A projekt beállításai döntik el, melyik lesz a forrásnyelv, és melyik a célnyelv. Így az OmegaT a forrásnyelvi kódnak megfelelő <strong>tuv</strong>ot veszi alapul forrásszövegként, a célnyelvnek megfelelő <strong>tuv</strong>ot pedig célnyelvi nyelvkódként és szövegrészként kezeli. Az OmegaT ezeket a következő két szabványos jelölés alapján ismeri fel:</p>

	<ul>
		<li>két betű (pl.: <strong>JA</strong> a japán esetén), vagy</li>
		<li>2 betűs nyelvkód, melyet 2 betűs országkód (pl. <strong>EN-US</strong>) követ.</li>
	</ul>

	<p>A nyelvek és országok kódjainak részleges felsorolását lásd a <a href="languages.html">Nyelvek</a> alatt.</p>

	<p>Ha teljes az egyezés a projekt nyelvkódjai és a TMX nyelvkódjai között, akkor a szövegrészek betöltődnek a memóriába. Ha a kódok csak a nyelv tekintetében egyeznek, de az országot illetően nem, akkor a szövegrészek szintén betöltődnek a memóriába. Ha sem a nyelvkód, sem az országkód nem egyezik, akkor a szövegrészek nem töltődnek be a memóriába.</p>


<hr>

	<a name="keeping_a_memory" id="keeping_a_memory"></a>
	<h1>Hogyan emlékezik az OmegaT a fordításaira</h1>

	<p>A <code>project_save.tmx</code>-állomány tartalmazza a projekt kezdete óta rögzített összes szövegrészt. Ha bármilyen módosítást hajt végre például a projekt szövegdarabolásán, a <code>project_save.tmx</code> rögzíteni fogja az újonnan fordított párokat, de megőrzi az összes korábbi információt is.</p>
	
	<p>Ez esetlegesen a Bizonytalan egyezések ablakban <strong>pár nélküli</strong> szövegrészek megjelenését idézheti elő. Az ilyen egyezések már nem létező, de még a módosítások végrehajtása előtt rögzített szövegrészekre hivatkoznak. Ha a módosítás tévesen történt, térjen vissza a korábbi beállításhoz, melynek eredményeként a korábban rögzített egyezések ismét megjelennek.</p>


<hr>

	<a name="using_memories" id="using_memories"></a>
	<h1>Más fordítási eszközökkel készült memóriák használata</h1>

	<a name="importing_files" id="importing_files"></a>
	<h2>Állományok importálása</h2>

	<p>Az OmegaT (1. és 2. szintű) 1.1-1.4b verziójú TMX importálását támogatja. Ennek köszönhetően az OmegaT képes beolvasni más eszközökkel készített fordítási memóriákat. Ugyanakkor az OmegaT nem <i>teljesen</i> támogatja 2. szintű TMX importálását (melyek a fordítás mellett a formázást is tartalmazzák), ezért a bizonytalan egyezések minősége 2. szintű TMX importálásakor valamivel alacsonyabb lesz.</p>

	<a name="imported_files_handling" id="imported_files_handling"></a>
	<h2>Importált állományok kezelése</h2>

	<p>Az OmegaT igen szigorú eljárások révén kezeli a fordítási memóriákat (a TMX-állományokat). Ha egy állományban bármilyen hibát észlel, azt az OmegaT be sem tölti.</p>

	<p>Egyes eszközök bizonyos esetekben hibás TMX-állományokat állítanak elő. Ha ilyet kíván az OmegaT-ben referenciaként használni, a hibákat el kell hárítania, amennyiben az állományt az OmegaT nem fogadja el. A hibaelhárítás egyszerű művelet, az OmegaT pedig kapcsolódó hibaüzenettel ad ehhez útmutatást. Ha elakad, segítséget kérhet a <a href="http://groups.yahoo.com/group/OmegaT/">felhasználói csoporttól</a>.</p>


<hr>

	<a name="using_OmegaT_TM" id="using_OmegaT_TM"></a>
	<h1>Az OmegaT-vel készült memóriák felhasználása más fordítási eszközökben</h1>

	<p>Az OmegaT (mind 1., mind 2. szintű) 1.1-1.4b verziójú TMX-állományokat exportál. A 2. szintű exportálás nem szabványos szint, ugyanakkor elegendő ahhoz, hogy megfelelő egyezéseket állítson elő 2. szintű TMX-et támogató fordítási eszközök számára. Ha csak szöveges információra van szüksége (formázásra viszont nem), használja az OmegaT által előállított 1. szintű állományt.</p>


<hr>

	<a name="upgrading_TM" id="upgrading_TM"></a>
	<h1>Fordítási memóriák frissítése</h1>

	<p>Az OmegaT korábbi verzióival csak bekezdésekre darabolhatta a forrásszöveget, emellett HTML és Open Document típusú állományok esetén a formázási címkék számozása sem volt következetes. Az OmegaT 1.7.3 az ilyen TMX-állományokat kapásból észleli és frissíti, így jobb lesz a bizonytalan egyezések minősége és jobban támogatja a meglévő fordításokat, tehát ezeket nem szükséges újból előállítania.</p>

	<p>Egy projekt TMX-ét csak egyszer frissíti, majd frissített formában rögzíti, a korábbi TMX-állományokat pedig a projekt minden egyes betöltésekor menet közben frissíti. Ne feledje, hogy az OmegaT 1.7.3 változata esetén az állományszűrők módosítása teljesen más daraboláshoz vezethet, ezért egyes esetekben előfordulhat, hogy a fordítást kézzel kell frissítenie.</p>
	<hr>

	<p><a href="legalNotices.html">Jogi tudnivalók</a></p>
</body>
</html>
