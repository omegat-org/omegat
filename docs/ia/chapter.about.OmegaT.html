<html>
   <head>
      <meta http-equiv="Content-Type" content="text/html; charset=UTF-8">
   
      <title>Chapter&nbsp;1.&nbsp;Re OmegaT - introduction</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.78.1">
      <link rel="home" href="index.html" title="OmegaT - Guida del usuario">
      <link rel="up" href="index.html" title="OmegaT - Guida del usuario">
      <link rel="prev" href="index.html" title="OmegaT - Guida del usuario">
      <link rel="next" href="chapter.instant.start.guide.html" title="Chapter&nbsp;2.&nbsp;Apprender a usar OmegaT in 5 minutas!">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Chapter&nbsp;1.&nbsp;Re <span class="application">OmegaT</span> - introduction
               </th>
            </tr>
            <tr>
               <td width="20%" align="left"><a accesskey="p" href="index.html">Prev</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="chapter.instant.start.guide.html">Next</a></td>
            </tr>
         </table>
         <hr>
      </div>
      <div class="chapter">
         <div class="titlepage">
            <div>
               <div>
                  <h1 class="title"><a name="chapter.about.OmegaT"></a>Chapter&nbsp;1.&nbsp;Re <span class="application">OmegaT</span> - introduction
                  </h1>
               </div>
            </div>
         </div>
         <div class="toc">
            <dl class="toc">
               <dt><span class="section"><a href="chapter.about.OmegaT.html#OmegaT-Highlists">1. OmegaT aspectos notabile</a></span></dt>
               <dt><span class="section"><a href="chapter.about.OmegaT.html#OmegaT.chapters.summary">2. Summario del capitulos</a></span></dt>
            </dl>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="OmegaT-Highlists"></a>1.&nbsp;OmegaT aspectos notabile
                     </h2>
                  </div>
               </div>
            </div>
            <p><span class="application">OmegaT</span> es un instrumento gratuite de traduction assistite ab computator, multo - platteforma, con le sequente aspectos notabile:
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Memoria de traduction:</strong></span><span class="application"> </span>OmegaT archiva tu traductiones in un file memoria de traduction. In le mesme tempore, il pote usar le files memorias ex previe
                        traductiones pro referentia. Le memorias de traduction pote esser multo utile in un traduction ubi ha numerose repetitiones
                        o segmentos de texto rationabilemente simile. OmegaT usa le memorias de traduction pro registrar tu previe traductiones e
                        alora suggere traductiones verosimilante pro le texto que tu es actualmente traducente.
                     </p>
                     <p>Iste memorias de traduction pote esser multo utile in un documento jam rendite, que necessita de actualisation. Le phrases
                        sin alteration es automaticamente rendite, dum le phrases renovate es monstrate con le traduction de phrases senior le plus
                        similabile. Le modificationes al documento original es assi tractate con major facilitate. Si tu ha previe memorias de traduction,
                        per exemplo ab tu agentia de traduction o ab un cliente, OmegaT pote los usar pro memorias de referentia.
                     </p>
                     <p>OmegaT usa le formato de file TMX standard pro registrar e acceder le memorias de traduction, le qual garanti que tu pote
                        excambiar tu material de traduction con altere applicationes CAT que supporta le mesme formato de file.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>La gestion del terminologia</strong></span>: La gestion del terminologia es importante pro le consistentia del traduction. OmegaT usa glossarios continente traductiones
                        de parolas singule o parve phrases: un dictionario bilingue simplificate pro un specific dominio. Pro tu referentia, OmegaT
                        monstra le traduction de omne le parolas del glossario que sia presente in le segmento e registrate in le glossario.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Processo de traduction:</strong></span> Figura te de deber traducer alique; ab un sol file a un classificator continente subcamisas, cata con plure files in un varietate
                        de formatos. Quando tu face saper a OmegaT le files que tu debe traducer, illo examina le files que comprende, con le regulas
                        de filtration del files, recognosce le partes textual intra illos, divide le gruppos de texto secundo le regulas de segmentation
                        e expone le segmentos uno a uno, de maniera que tu pote proceder con le traduction. OmegaT registra tu traductiones e propone
                        eventual traductiones ab segmentos simile registrate in le files memoria de traduction. Quando tu es preste pro vider le producto
                        final, tu pote exportar le files rendite, los aperir con le application appropriate e examinar le traduction in le formato
                        final...
                     </p>
                  </li>
               </ul>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="OmegaT.chapters.summary"></a>2.&nbsp;Summario del capitulos
                     </h2>
                  </div>
               </div>
            </div>
            <p>Iste documentation es designate et como parve instruction et como le guida de referentia. Ecce un breve summario del capitulos
               e de lor contentos.
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Guida de initio rapide:</strong></span> iste capitulo es designate como un parve instruction rapide sia pro novicios sia pro gente que jam cognosce le applicationes
                        CAT, monstra le procedura complete ab le apertura de un nove projecto de traduction, al completamento del traduction..
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Installar e executar OmegaT: </strong></span>iste capitulo es utile pro initiar a usar OmegaT. Illo contine le instructiones specific pro installar OmegaT e executar lo
                        sur Windows, Mac OS X e Linux. Pro le usatores avantiate, le capitulo describe le functionamento in modalitate 'linea de commando'
                        e su possibilitates.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Le interfacie del usator</strong></span>,<span class="bold"><strong>Menu Principal e Vias Breve del claviero</strong></span>: iste duos capitulos debe probabilemente esser pesantemente consultate, pois que illos explica le interfacie del usator de
                        OmegaT e le functiones utilisabile via le menu principal e le vias breve ex claviero.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Proprietates del projecto </strong></span>, <span class="bold"><strong><span class="application">OmegaT</span> Files e Plicas:</strong></span> un projecto in the contexto de OmegaT es le parte del obra que OmegaT, como instrumento CAT, pote tractar. Iste capitulo
                        describe le proprietates del projecto, como le linguas original e final. Le secundo de iste capitulos describe le varie sub
                        plicas e files in un projecto de traduction e lor rolo, assi como altere files del usator e del applicationes associate con
                        OmegaT.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Comportamento del campo de modifica:</strong></span> un breve capitulo describente como preparar le comportamento del editor pro le segmento a render.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Laborar con texto plan</strong></span> e <span class="bold"><strong>Laborar con texto formate</strong></span>: iste duos capitulos explica alcun importante punctos re le textos a render, como le codification (in le caso del files de
                        texto plan) e le tractamento del tags (in le caso del textos formate).
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Memorias de traduction: </strong></span> explica le rolo del varie sub plicas continente memorias de traduction, e provide informationes re altere importante aspectos
                        del memorias de traduction.
                     </p>
                  </li>
                  <li class="listitem">
                     <p><span class="bold"><strong>Segmentation</strong></span>: le instrumentos de memoria de traduction functiona con unitates textual nominate segmentos. In OmegaT, le segmentos pote
                        esser basate sur paragraphos o regulas de segmentation. Le segmentation basate super paragraphos es usate minus frequentemente,
                        ma pote esser utile in casos del textos si-nominate "creative". Le segmentation basate super le regulas es habitualmente synonyme
                        con le segmentation basate super le phrases. Plure collectiones de regulas es fornite dum additional regulas pote esser definite
                        ab le usator, como describe iste capitulo.
                     </p>
                  </li>
                  <li class="listitem">
                     <p><span class="bold"><strong>Recercas</strong></span> e<span class="bold"><strong> </strong></span><span class="bold"><strong>Expressiones regular</strong></span>: Recercas in OmegaT pote esser simple como "<span class="emphasis"><em>lista le segmentos con </em></span><span class="emphasis"><em>le parola 'kangaroo' ". </em></span> Istos pote alsi esser complexe, permittente per exemplo de cercar pro segmentos con duos o plus de spatios consecutive. In
                        iste caso le expression regular ^s^s+ essera usate pro trovar un lista de segmentos problematic. Regular expressiones es alsi
                        usate amplemente in le regulas de segmentation.
                     </p>
                  </li>
                  <li class="listitem">
                     <p><span class="bold"><strong>Dictionarios, Glossarios</strong></span>, <span class="bold"><strong>traduction a machina</strong></span> , <span class="bold"><strong>corrector orthographic, LanguageTool:</strong></span> OmegaT supporta un  extensive uso de dictionarios e glossarios. Si es disponibile un connexion a interrete, on pote usar
                        intra OmegaT, varie servicios de traduction automatic (MT) assi como Google Translate. Si es activate le controlo orthographic,
                        le errores orthographic e le lapsus es identificate e marcate pro esser correcte durante le traduction. Le application LanguageTool,
                        open source, pote esser usate pro corriger commun errores grammatical e stilistic.
                     </p>
                  </li>
                  <li class="listitem">
                     <p><span class="bold"><strong>Miscellanea</strong></span>: tracta altere interessante subjectos, assi como evitar le perdita del datos.
                     </p>
                  </li>
                  <li class="listitem">
                     <p><span class="bold"><strong>Appendices</strong></span> contine le information sequente
                     </p>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>OmegaT sur le TTT:</strong></span> informationes re le ressources in rete de OmegaT
                              </p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Linguas:</strong></span> contine le lista del linguas e del codices de lingua ISO. 
                              </p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Vias breve de claviero in le Editor</strong></span>: le lista del vias breve usate pro le Modifica
                              </p>
                           </li>
                           <li class="listitem">
                              <p><span class="bold"><strong>Personalisation del vias breve:</strong></span> le vias breve pote esser personalisate pro adaptar los a tu preferentias personal
                              </p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Introduction a Tokenizer e al plugins de Scripting</strong></span></p>
                           </li>
                           <li class="listitem">
                              <p><span class="bold"><strong>Projectos in equipa</strong></span></p>
                           </li>
                        </ul>
                     </div>
                     <div class="itemizedlist">
                        <ul class="itemizedlist" style="list-style-type: circle; ">
                           <li class="listitem">
                              <p><span class="bold"><strong>Informationes legal e Recognitiones</strong></span></p>
                           </li>
                        </ul>
                     </div>
                  </li>
                  <li class="listitem">
                     <p><span class="bold"><strong>Indice del parolas clave:</strong></span> un indice extense del parolas clave es fornite pro adjutar le lector a trovar le information pertinente.
                     </p>
                  </li>
               </ul>
            </div>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="index.html">Prev</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="chapter.instant.start.guide.html">Next</a></td>
            </tr>
            <tr>
               <td width="40%" align="left" valign="top">OmegaT - Guida del usuario&nbsp;</td>
               <td width="20%" align="center"><a accesskey="h" href="index.html">Home</a></td>
               <td width="40%" align="right" valign="top">&nbsp;Chapter&nbsp;2.&nbsp;Apprender a usar OmegaT in 5 minutas!</td>
            </tr>
         </table>
      </div>
   </body>
</html>