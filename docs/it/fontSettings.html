<html>
<head>
   <meta http-equiv="content-type" content="text/html; charset=UTF-8">
   <title>Impostazioni del carattere - Manuale per l'Utente di OmegaT 1.6.1</title>
</head>
<body>

<h1>Anteprima caratteri</h1>

<p>Da questa finestra di dialogo si potrà intervenire per modificare il carattere utilizzato da OmegaT per visualizzare il testo di partenza, il testo della traduzione, le concordanze e i termini del glossario. La finestra può essere richiamata tramite il comando <strong>Opzioni -&gt; Caratteri...</strong> dalla <a href="menu.html" title="Barra dei menu">barra dei menu</a>.</p>

<p>La finestra di dialogo contiene:</p>

<ul>
   <li>Un elenco a cascata dal quale selezionare uno dei tipi di carattere disponibile sul proprio sistema.</li>
   <li>Un elenco a scorrimento per modificare la dimensione del carattere.</li>
   <li>Un'area di anteprima nella quale vengono immediatamente previsualizzate le impostazioni definite per il carattere.</li>
</ul>

<p>Avvertenza! Dopo aver modificato le impostazioni del carattere, OmegaT potrebbe richiedere un po' di tempo per visualizzare le modifiche apportate, specialmente quando nella finestra dell'Editor è aperto un file di grosse dimensioni e composto da molti segmenti. Inoltre, per alcune coppie di lingue, alcuni tipi di carattere si comportano meglio di altri. In linea generale, sarebbe meglio modificare i caratteri prima di aprire un qualsiasi progetto. Il rallentamento è particolarmente evidente sui sistemi con combinazione G4 + OSX + Giapponese.</p>

<hr>
<p><a href="legalNotices.html" title="Avvertenze legali">Avvertenze legali</a></p>

</body>
</html>