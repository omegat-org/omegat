<html>
   <head>
      <meta http-equiv="Content-Type" content="text/html; charset=UTF-8">
   
      <title>Imparare a usare OmegaT in cinque minuti!</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.78.1">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="chapter">
         <div class="titlepage">
            <div>
               <div>
                  <h2 class="title"><a name="chapter.instant.start.guide"></a>Imparare a usare OmegaT in cinque minuti!
                  </h2>
               </div>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>1.&nbsp;Configurare un nuovo progetto<a class="indexterm" name="d0e7"></a></h2>
                  </div>
               </div>
            </div>
            <p><em><span class="remark">Nota:</span></em> in un Apple Mac, usare il tasto <span class="keycap"><strong>Command</strong></span> anziché il tasto <span class="keycap"><strong>Control</strong></span>.
            </p><a class="indexterm" name="d0e22"></a><p>Per iniziare a usare OmegaT, creare prima un progetto che contenga tutti i file relativi, come i file di partenza, le memorie
               di traduzione, i glossari e gli eventuali file tradotti. Nel menu <span class="guimenu">Progetto</span>, selezionare <span class="guimenuitem">Nuovo...</span> e scrivere il nome del progetto. Ricordarsi la posizione in cui si è creato il progetto, poiché sarà poi necessario ritornarvi.
            </p>
            <p>Dopo avergli attribuito un nome, si aprirà la finestra <span class="guilabel">Crea nuovo progetto</span>. Nella parte alta della finestra selezionare la lingua del file di partenza e quella di destinazione, poi premere il pulsante
               <span class="guibutton">OK</span> per proseguire.
            </p>
            <p>È possibile premere <span class="keycap"><strong>Ctrl+E.</strong></span> per riaprire questa finestra, nel caso si ritenga di dover modificare altre impostazioni.
            </p>
            <p>Come passaggio successivo si apre la finestra <span class="guilabel">File del progetto</span>. Fare clic su <span class="guibutton">Copia i file nella cartella di partenza...</span> per selezionare i file di partenza. OmegaT copierà i file scelti nella sottocartella <code class="filename">/source/</code> del progetto appena creato. È possibile chiudere la finestra dei <span class="guilabel">file del progetto</span> una volta che i file di partenza sono stati caricati nel pannello dell'<span class="guilabel">Editor</span>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>2.&nbsp;Tradurre il file
                     </h2>
                  </div>
               </div>
            </div>
            <p>OmegaT offre da tradurre un segmento alla volta. Una volta che si è tradotto un segmento, premere <span class="keycap"><strong>Ctrl+U</strong></span> per spostarsi al segmento successivo da tradurre (o <span class="keycap"><strong>Ctrl+Maiusc+U</strong></span> per spostarsi a quello successivo tradotto). Per visualizzare come apparirà la traduzione nella sua forma finale, premere
               <span class="keycap"><strong>Ctrl+D</strong></span> per generare i documenti tradotti, che verranno creati nella sottocartella <code class="filename">/target/</code>, all'interno della cartella del proprio progetto. Utilizzare, mentre si traduce, i menu <span class="guimenu">Modifica</span> e <span class="guimenu">Vai</span> per eseguire varie e utili funzioni.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e89"></a>3.&nbsp;Convalidare i tag
                     </h2>
                  </div>
               </div>
            </div>
            <p>Se i file di partenza sono formattati, per es., come Microsoft Word, LibreOffice Writer o HTML, OmegaT convertirà la formattazione
               in tag che racchiudono il testo che si traduce. Spesso i documenti possiedono pure tag che non si riferiscono alla formattazione,
               ma che sono altrettanto importanti nei file di partenza (e in quelli di arrivo). Una frase può assomigliare a:
            </p>
            <div class="mediaobject" align="justify"><img src="images/InstantGuide_1.png" align="justify"></div>
            <p>
               
            </p>
            <p>OmegaT, tuttavia, mostrerà questa frase nel seguente modo:</p>
            <div class="mediaobject" align="justify"><img src="images/InstantGuide_2.png" align="justify"></div>
            <p>
               
            </p>
            <p>I tag in OmegaT sono di colore grigio, per essere facilmente riconoscibili. Essi sono protetti, quindi non si può modificare
               il loro contenuto, ma si possono eliminare, entrare al loro interno o spostare a mano nella frase. Si potrebbe non riuscire
               ad aprire il testo tradotto, però, se durante la digitazione di tag di formattazione si commettono errori. Prima di generare
               i file tradotti, premere dunque <span class="keycap"><strong>Ctrl+Maiusc+V</strong></span> per verificare che i tag siano corretti.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e113"></a>4.&nbsp;Generare il file tradotto
                     </h2>
                  </div>
               </div>
            </div>
            <p>Una volta che si è sicuri che i tag, all'interno della traduzione, non contengono errori, premere <span class="keycap"><strong>Ctrl+D</strong></span> per generare i file di arrivo, che verranno creati nella sottocartella <code class="filename">/target/</code> all'interno della cartella del proprio progetto.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e124"></a>5.&nbsp;Alcune cose da ricordare
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Se l'<span class="guilabel">Editor</span> non riesce a caricare un file di partenza, allora esso potrebbe essere in un formato non gestibile da OmegaT. Per visualizzare
                        un elenco dei formati dei file gestibili da OmegaT, leggere il capitolo <a class="link" href="#">Filtri dei file</a>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È possibile creare un nuovo progetto per ciascun nuovo lavoro, ed è possibile aggiungere nuovi file di partenza a un progetto
                        in qualsiasi momento.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Per rivedere le impostazioni iniziali del progetto, aprire la finestra delle impostazioni tramite la combinazione <span class="keycap"><strong>Ctrl+E</strong></span>. Per visualizzare l'elenco dei file nel progetto, aprire la finestra dei <span class="guilabel">File del progetto</span> tramite la combinazione <span class="keycap"><strong>Ctrl+L</strong></span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Alla fine del lavoro, OmegaT esporta nella cartella del progetto tre memorie di traduzione chiamate <code class="filename">level1</code>, <code class="filename">level2</code> e <code class="filename">omegat</code>. Le memorie <code class="filename">level1</code> e <code class="filename">level2</code> possono essere condivise con gli utenti di altri programmi di traduzione. La memoria chiamata <code class="filename">omegat</code> si può utilizzare all'interno di OmegaT, nei progetti di futura creazione. Inserendo i file delle memorie di traduzione nella
                        sottocartella <code class="filename">/tm/</code> della cartella del progetto, OmegaT ricercherà al suo interno automaticamente i segmenti simili, chiamati "concordanze parziali".
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È possibile aggiungere un nuovo termine al glossario premendo la combinazione <span class="keycap"><strong>Ctrl+Maiusc+G</strong></span> o copiando i glossari esistenti nella sottocartella <code class="filename">/glossary/</code> contenuta nella cartella del proprio progetto: OmegaT vi cercherà automaticamente le parole.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È spesso utile ricercare parole e frasi all'interno del testo di partenza e della traduzione: è possibile aprire la finestra
                        di <span class="guilabel">ricerca testo</span> tramite la combinazione <span class="keycap"><strong>Ctrl+F</strong></span>, in qualsiasi momento.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È disponibile un'introduzione più completa nel documento <a class="ulink" href="http://www.omegat.org/it/tutorial/OmegaT%20for%20Beginners.pdf" target="_top">OmegaT per principianti</a> presente nel sito web di OmegaT. Per ottenere assistenza su qualsiasi aspetto del programma, iscriversi al <a class="ulink" href="http://tech.groups.yahoo.com/group/OmegaT/" target="_top">Gruppo utenti di OmegaT.</a></p>
                  </li>
               </ul>
            </div>
         </div>
      </div>
   </body>
</html>