<html>
<head>
   <meta http-equiv="content-type" content="text/html; charset=UTF-8">
   <title>Sistemi rapidi da tastiera - Manuale per l'Utente di OmegaT 1.6.1</title>
</head>
<body>

<h1>Sistemi rapidi da tastiera</h1>

<p>Nella schermata principale si possono utilizzare i seguenti sistemi rapidi da tastiera. In presenza di un'altra finestra di dialogo in primo piano, fare clic sulla finestra principale per portarla in primo piano, oppure premere <strong><code>Esc</code></strong> per chiudere la finestra sovrapposta.</p>

<p>I sistemi rapidi da tastiera sono attivabili premendo il tasto <strong><code>Ctrl</code></strong> e un tasto alfabetico. Per ragioni di leggibilità, i tasti alfabetici vengono qui rappresentati in maiuscolo. Alcuni sistemi rapidi da tastiera prevedono l'uso di altri tasti. L'uso del tasto <strong><code>Ctrl</code></strong> vale per i sistemi operativi Windows, UNIX e tipo UNIX, dotati di tastiere che prevedono la presenza del tasto <strong><code>Ctrl</code></strong> / <strong><code>Control<code></strong>. Gli utenti del sistema operativo Mac OS X devono invece utilizzare il tasto Apple (Mela) <img src="images/AppleKey.gif" alt="Tasto Apple (Mela)" width="19" height="19">.</p>

<h2>Sommario</h2>

<ul type="none">
   <li>1. <a href="#Project_management">Gestione del progetto</a></li>
   <li>2. <a href="#Editing">Modifica</a></li>
   <li>3. <a href="#Moving_around">Spostarsi nella finestra</a></li>
   <li>4. <a href="#Reference_windows">Finestre di riferimento</a></li>
   <li>5. <a href="#Other">Altro</a></li>
</ul>

<a name="Project_management"></a>
<h4>Gestione del progetto</h4>

<p>
<dl>
   <dt>Apri progetto <code>&lt;Ctrl+O&gt;</code></dt>
   <dd>Visualizza una finestra di dialogo per la selezione di un progetto già esistente.</dd>

   <dt>Salva <code>&lt;Ctrl+S&gt;</code></dt>
   <dd>Salva il lavoro in corso nel file project_save.tmx memorizzato nella directory OmegaT del progetto.</dd>

   <dt>Proprietà del progetto <code>&lt;Ctrl+E&gt;</code></dt>
   <dd>Visualizza le impostazioni del progetto e consente di apportarvi modifiche.</dd>
</dl>
</p>

<a name="Editing"></a>
<h4>Modifica</h4>

<p>
<dl>
   <dt>Annulla l'ultima azione <code>&lt;Ctrl+Z&gt;</code></dt>
   <dd>Annulla le ultime modifiche apportate al segmento di destinazione attivo.</dd>

   <dt>Ripristina l'ultima azione <code>&lt;Ctrl+Y&gt;</code></dt>
   <dd>Ripristina le azioni di modifica appena annullate dal segmento di destinazione attivo.</dd>

   <dt>Seleziona corrispondenza fuzzy #N <code>&lt;Ctrl+N&gt;</code> (dove “N” corrisponde a un valore da 1 a 5)</dt>
   <dd>Seleziona la N<sup>a</sup> corrispondenza fuzzy visualizzata all'interno della finestra “Corrispondenze fuzzy” (per default viene selezionata la prima dell'elenco).</dd>

   <dt>Sovrascrivi la traduzione <code>&lt;Ctrl+R&gt;</code></dt>
   <dd>Sovrascrive il contenuto del segmento di destinazione attivo con la corrispondenza fuzzy selezionata (per default viene utilizzata la prima corrispondenza dell'elenco).</dd>

   <dt>Inserisci la traduzione <code>&lt;Ctrl+I&gt;</code></dt>
   <dd>Inserisce la corrispondenza fuzzy selezionata in corrispondenza della posizione del cursore all'interno del segmento di destinazione attivo (per default viene inserita la prima corrispondenza dell'elenco).</dd>

   <dt>Sovrascrivi il testo di partenza <code>&lt;Ctrl+Maiusc+R&gt;</code></dt>
   <dd>Sostituisce il contenuto del segmento di destinazione attivo con il contenuto del testo del segmento originale.</dd>

   <dt>Inserisci il testo di partenza <code>&lt;Ctrl+Maiusc+I&gt;</code></dt>
   <dd>Inserisce il contenuto del segmento di partenza alla posizione del cursore del segmento di arrivo attivo.</dd>

   <dt>Cerca nel progetto <code>&lt;Ctrl+F&gt;</code></dt>
   <dd>Visualizza una finestra di dialogo per avviare ricerche testuali all'interno del progetto.</dd>
</dl>
</p>

<a name="Moving_around"></a>
<h4>Spostarsi nella finestra</h4>

<p>
<dl>
   <dt>Prossimo segmento non tradotto <code>&lt;Ctrl+U&gt;</code></dt>
   <dd>Attiva il campo di modifica del segmento successivo non ancora registrato nella memoria di traduzione del progetto.</dd>

   <dt>Segmento successivo <code>&lt;Ctrl+N&gt;/Invio/Ritorno</code></dt>
   <dd>Attiva il campo di modifica del segmento immediatamente successivo a quello attivo.</dd>

   <dt>Segmento precedente <code>&lt;Ctrl+P&gt;</code></dt>
   <dd>Attiva il campo di modifica del segmento immediatamente precedente a quello attivo.</dd>
</dl>
</p>

<a name="Reference_windows"></a>
<h4>Finestre di riferimento</h4>

<p>
<dl>
   <dt>Elenco dei file di progetto <code>&lt;Ctrl+L&gt;</code></dt>
   <dd>Visualizza la finestra dei File del progetto</dd>
</dl>
</p>

<a name="Other"></a>
<h4>Altro</h4>

<p>
<dl>
   <dt>Convalida i tag <code>&lt;Ctrl+T&gt;</code></dt>
   <dd>Verifica che tutti i tag del documento di partenza siano presenti anche nel documento di arrivo.</dd>

   <dt>Guida <code>&lt;F1&gt;</code></dt>
   <dd>Visualizza, in una finestra separata, i file della Guida di OmegaT.</dd>
</dl>
</p>

<hr>
<p><a href="legalNotices.html" title="Avvertenze legali">Avvertenze legali</a></p>

</body>
</html>