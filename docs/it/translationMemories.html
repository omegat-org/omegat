<html>
<head>
   <meta http-equiv="content-type" content="text/html; charset=UTF-8">
   <title>Memorie di traduzione - Manuale per l'Utente di OmegaT 1.6.1</title>
</head>
<body>

<h1>Memorie di traduzione</h1>

<h2>Sommario</h2>

<ul type="none">
   <li>1. <a href="#OmegaT_and_TMX_files">OmegaT e file TMX</a>

      <ul type="none">
         <li><a href="#TMX_files_location_and_purpose">Percorso di memorizzazione e scopo dei file TMX</a></li>
         <li><a href="#TMX_files_and_language">File TMX e lingua</span></a></li>
      </ul>
   </li>

   <li>2. <a href="#Keeping_a_memory_of_your_translation_with_OmegaT">Conservazione della memoria della traduzione effettuata con OmegaT</a></li>

   <li>5. <a href="#Using_memories_created_by_other_translation_tools">Uso delle memorie di traduzione create da altri strumenti di traduzione assistita</span></a>

      <ul type="none">
         <li>5.1. <a href="#Importing_files">Importazione di file</a></li>
         <li>5.2. <a href="#Imported_files_handling">Gestione dei file importati</a></li>
      </ul>
   </li>

   <li>6. <a href="#Using_OmegaT_translation_memories_in_other_translation_tools">Uso delle memorie di OmegaT in altri strumenti di traduzione assistita</a></li>
   <li>7. <a href="#Upgrading_Translation_Memories">Aggiornamento delle memorie di traduzione</a></li>
</ul>

<a name="OmegaT_and_TMX_files"></a>
<h2>OmegaT e file TMX</h2>

<a name="TMX_files_location_and_purpose"></a>
<h3>Percorso di memorizzazione e scopo dei file TMX</h3>

<p>OmegaT utilizza i file TMX memorizzati in tre cartelle separate.</p>

<ul>
   <li>La cartella /omegat/ contiene il file “<strong>project_save.tmx</strong>” e, in alcuni casi, una serie di file TMX di backup. Il file “project_save.tmx” contiene <strong>tutti</strong> i segmenti che sono stati memorizzati a partire dall'inizio della traduzione del progetto.</li>

   <li>La cartella principale del progetto conterrà 3 file TMX: “<strong>&lt;project_name&gt;-omegat.tmx</strong>”, “<strong>&lt;project_name&gt;-level1.tmx</strong>” e “<strong>&lt;project_name&gt;-level2.tmx</strong>”, dove <code>&lt;project_name&gt;</code> corrispopnde semplicemente al nome del progetto stesso. Si tratta di file TMX esportati, contenenti solo le coppie di segmenti tradotti.<ul>
         <li>Il file TMX “&lt;project_name&gt;-level1.tmx” contiene solo informazioni testuali.</li>

         <li>Il file TMX “&lt;project_name&gt;-level2.tmx” contiene i tag specifici di OmegaT incapsulati nei tag TMX, in modo che il file possa essere usato, con le sue informazioni di formattazione, in strumenti di traduzione assistita in grado di riconoscere le memorie di traduzione TMX di livello 2, oppure in OmegaT stesso.</li>

         <li>Il file TMX “&lt;project_name&gt;-omegat.tmx” contiene tag di formattazione specifici di OmegaT in modo che il file possa essere usato, con le sue informazioni di formattazione, in un altro progetto OmegaT.</li>
      </ul>
   </li>

   <li>La cartella /tm/ può contenere un qualsiasi numero di file TMX. Questi file devono essere file TMX corretti e potranno contenere solo informazioni testuali (TMX di livello 1), informazioni di testo e di formattazione OmegaT (TMX OmegaT) o informazioni di testo e di formattazione TMX (TMX di livello 2).</li>
</ul>

<a name="TMX_files_and_language"></a>
<h3>File TMX e lingua</h3>

<p>I file TMX contengono le <i>unità di traduzione</i> che corrispondono ai vari segmenti equivalenti, in lingue diverse. Un'unità di traduzione è composta, almeno, da due <i>varianti di unità di traduzione</i> (TUV). Entrambe le TUV possono essere usate come segmento di origine oppure come segmento di destinazione.</p>

<p>La definizione della lingua sorgente e di quella di destinazione viene decisa dalle impostazioni del progetto. OmegaT preleverà quindi la <strong>TUV</strong> corrispondente al codice di lingua del progetto di partenza, la utilizzerà come segmento di partenza; successivamente preleverà la <strong>TUV</strong> corrispondente al codice di lingua del progetto di arrivo e la utilizzerà come segmento di arrivo.</p>

<p>I codici di lingua prevedono varie forme. OmegaT, attualmente, riconosce solo i codici che contengono:</p>

<ul><li>Il codice della lingua espresso con 2 lettere (per esempio, <strong>IT</strong> per l'italiano)</li></ul>

<p>oppure</p>

<ul><li>Il codice di lingua, espresso con 2 lettere, e il codice della nazione, anch'esso espresso con 2 lettere, separati tra loro da un trattino (per esempio, <strong>IT-IT</strong> per l'italiano utilizzato in Italia).</li></ul>

<p>Se i codici di lingua del progetto e i codici di lingua del file TMX sono completamente corrispondenti, i corrispondenti segmenti verranno caricati nella memoria. I segmenti verranno caricati in memoria anche nel caso in cui vi sia una corrispondenza solo con i codici di lingua e non con i codici di nazione. Se non vi è concordanza né fra i codici di lingua, né fra quelli di nazione, i segmenti non verranno caricati nella memoria.</p>

<a name="Keeping_a_memory_of_your_translation_with_OmegaT"></a>
<h2>Conservazione della memoria della traduzione effettuata con OmegaT</h2>

<p>Il file “project_save.tmx” contiene <strong>tutti</strong> i segmenti che sono stati memorizzati a partire dall'inizio della traduzione del progetto. Se, per esempio, viene applicata una qualsiasi modifica alla segmentazione del progetto, il file “project_save.tmx” registrerà le nuove coppie dei segmenti di traduzione, ma conserverà anche tutte le informazioni precedenti. Questa condizione potrebbe, occasionalmente, portare alla visualizzazione di <strong>stringhe orfane</strong> all'interno della finestra “Corrispondenze fuzzy”. Tali corrispondenze non faranno più riferimento a segmenti esistenti, ma solo ai segmenti registrati prima di aver apportato le modifiche. Se la modifica è stata apportata per errore, per visualizzare le registrazioni precedenti, riportare le impostazioni alla loro condizione precedente.</p>

<a name="Using_memories_created_by_other_translation_tools"></a>
<h2>Uso delle memorie di traduzione create da altri strumenti di traduzione assistita</h2>

<a name="Importing_files"></a>
<h3>Importazione di file</h3>

<p>OmegaT è in grado di importare le memorie di traduzione TMX, versione 1.1-1.4b (di livello 1  e 2). In questo modo sarà possibile utilizzare con OmegaT le memorie di traduzione generate da altri strumenti di traduzione assistita.</p>

<p>Tuttavia, OmegaT non è in grado di gestire <i>totalmente</i> l'importazione dei file TMX di livello 2 (ovvero di quelle memorie che contengono non solo la traduzione, ma anche le informazioni di formattazione), pertanto, quando si importano file TMX di livello 2 potrebbe accadere che la qualità delle corrispondenza parziali risulti leggermente inferiore.</p>

<a name="Imported_files_handling"></a>
<h3>Gestione dei file importati</h3>

<p>Quando OmegaT deve gestire le memorie di traduzione (ovvero i file TMX) adotta una procedura molto rigida.</p>

<p>Se all'interno del file vengono rilevati errori, OmegaT non sarà in grado di importare la memoria.</p>

<p>Vi sono alcuni strumenti di traduzione assistita che, notoriamente, a volte generano file TXT non corretti. Se si vuole utilizzare questo tipo di file come riferimento, e se OmegaT li rifiuta in quanto non corretti, sarà necessario prima correggerne gli errori. La correzione degli errori è un'operazione relativamente banale e OmegaT li segnalerà con opportuni messaggi di errore. Se si incontrano problemi gravi, si potrà sempre chiedere assistenza al gruppo di utenti OmegaT.</p>

<a name="Using_OmegaT_translation_memories_in_other_translation_tools"></a>
<h2>Uso delle memorie di OmegaT in altri strumenti di traduzione assistita</h2>

<p>OmegaT esporta file TMX in versione 1.4 (sia di livello 1, sia di livello 2). L'esportazione di livello 2 non è un livello 2 standard, ma è sufficiente perché i programmi di traduzione assistita, che accettano i file TMX di livello 2, siano in grado di generare corrette corrispondenze.</p>

<p>Se si desidera unicamente avere a disposizione informazioni di tipo testuale (tralasciando quelle di formattazione) si utilizzi il file TMX di livello 1 creato da OmegaT.</p>

<a name="Upgrading_Translation_Memories"></a>
<h2>Aggiornamento delle memorie di traduzione</h2>

<p>Le versioni precedenti di OmegaT segmentavano un file di partenza solo per paragrafi, e la numerazione dei tag di formattazione dei file HTML e Open Documents non era coerente. OmegaT 1.6.0 è in grado di rilevare, e aggiornare immediatamente, questi file TMX, in modo da migliorare la qualità delle corrispondenze parziali e l'influenza che queste hanno sulle traduzioni precedentemente eseguite – in questo modo non sarà necessario rielaborare le traduzioni.</p>

<p>Un file TMX di un progetto verrà aggiornato solo una volta, e verrà scritto nella sua forma aggiornata, con un aggiornamento immediato dei file TMX ogni volta che si carica un progetto. Si noti anche che sono stati apportati alcuni cambiamenti ai filtri dei file di OmegaT 1.6.0 che potrebbero portare a una segmentazione totalmente diversa; pertanto si potrebbero eccezionalmente presentare condixioni nelle quali viene richiesto l'aggiornamento manuale di una traduzione già eseguita.</p>

<hr>
<p><a href="legalNotices.html" title="Avvertenze legali">Avvertenze legali</a></p>

</body>
</html>