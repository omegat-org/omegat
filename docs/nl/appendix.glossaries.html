<html>
   <head>
      <meta http-equiv="Content-Type" content="text/html; charset=UTF-8">
   
      <title>Bijlage B. Woordenlijsten</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.79.1">
      <link rel="home" href="index.html" title="OmegaT 4.2 - Gebruikershandleiding">
      <link rel="up" href="index.html" title="OmegaT 4.2 - Gebruikershandleiding">
      <link rel="prev" href="appendix.dictionaries.html" title="Bijlage A. Woordenboeken">
      <link rel="next" href="appendix.spellchecker.html" title="Bijlage C. Spellingscontrole">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Bijlage B. Woordenlijsten</th>
            </tr>
            <tr>
               <td width="20%" align="left"><a accesskey="p" href="appendix.dictionaries.html">Terug</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="appendix.spellchecker.html">Volgende</a></td>
            </tr>
         </table>
         <hr>
      </div>
      <div class="appendix">
         <div class="titlepage">
            <div>
               <div>
                  <h1 class="title"><a name="appendix.glossaries"></a>Bijlage B. Woordenlijsten
                  </h1>
               </div>
            </div>
         </div>
         <div class="toc">
            <dl class="toc">
               <dt><span class="section"><a href="appendix.glossaries.html#d0e5632">1. Gebruik</a></span></dt>
               <dt><span class="section"><a href="appendix.glossaries.html#d0e5671">2. Bestandsformaat</a></span></dt>
               <dt><span class="section"><a href="appendix.glossaries.html#d0e5707">3. Hoe zijn woordenlijsten te maken</a></span></dt>
               <dt><span class="section"><a href="appendix.glossaries.html#d0e5743">4. Prioriteit woordenlijst</a></span></dt>
               <dt><span class="section"><a href="appendix.glossaries.html#d0e5750">5. Algemene problemen met woordenlijsten</a></span></dt>
            </dl>
         </div>
         <p>Woordenlijsten zijn bestanden die handmatig gemaakt en bijgewerkt worden voor gebruik in <span class="application">OmegaT</span>.
         </p>
         <p>Als een project in <span class="application">OmegaT</span> één of meer woordenlijsten bevat, worden termen uit de woordenlijst die ook worden gevonden in het huidige segment automatisch
            weergegeven in het venster Woordenlijst.
         </p>
         <p>U definieert de locatie ervan in het dialoogvenster Projecteigenschappen. De extensie moet <code class="filename">.txt</code> of <code class="filename">.utf8</code> zijn (indien niet zal die worden toegevoegd). De locatie van het bestand moet liggen binnen de map <code class="filename">/glossary</code>, maar het mag in een diepere map staan (bijv. <code class="filename">glossary/sub/glossary.txt</code>). Het bestand hoeft niet te bestaan als het wordt ingesteld, het zal worden gemaakt (indien nodig) bij het toevoegen van
            een item voor de woordenlijst. Als het bestand al bestaat, wordt er geen poging gedaan om de indeling of de tekenset van het
            bestand te verifiëren: de nieuwe items zullen altijd in de indeling tab-gescheiden en UTF-8 zijn. Omdat de bestaande inhoud
            niet wordt geraakt, zal schade aan een bestaand bestand beperkt zijn.
         </p>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5632"></a>1. Gebruik
                     </h2>
                  </div>
               </div>
            </div>
            <p>Plaats een bestaande woordenlijst eenvoudigweg in de map <code class="filename">/glossary</code>, na het maken van het project, om die te gebruiken. <span class="application">OmegaT</span> detecteert automatisch woordenlijstbestanden in deze map als een project wordt geopend. Termen in het huidige segment die
               <span class="application">OmegaT</span> vindt in het/de woordenlijstbestand(en) worden weergegeven in het venster Woordenlijst:
            </p>
            <div class="figure"><a name="d0e5646"></a><p class="title"><b>Afbeelding B.1. venster Woordenlijst</b></p>
               <div class="figure-contents">
                  <div class="mediaobject"><img src="images/GlossaryPane_25.png" alt="venster Woordenlijst"></div>
               </div>
            </div><br class="figure-break"><p>Het woord voor het =-teken is de bronterm en de vertaling is (of zijn) de woorden na =. Het item voor de woordenlijst kan
               een opmerking toegevoegd hebben. De functie woordenlijst vindt alleen exacte overeenkomsten met het woordenlijst-item (bijv.
               vindt geen afgeleide vormen etc.). Nieuwe termen kunnen handmatig aan de bestanden voor de woordenlijst worden toegevoegd
               tijdens het vertalen, bijvoorbeeld in een tekstverwerkingsprogramma. Nieuw toegevoegde termen worden niet herkend vóórdat
               de wijzigingen in het tekstbestand zijn opgeslagen.
            </p>
            <p>De bronterm behoeft geen item met één woord te zijn, zoals het volgende voorbeeld laat zien:</p>
            <div class="figure"><a name="d0e5658"></a><p class="title"><b>Afbeelding B.2. items met meerdere woorden in woordenlijsten - voorbeeld</b></p>
               <div class="figure-contents">
                  <div class="mediaobject"><img src="images/MultiTerm_Glossary_25.png" alt="items met meerdere woorden in woordenlijsten - voorbeeld"></div>
               </div>
            </div><br class="figure-break"><p>Het onderstreepte item "pop-upmenu" kan worden gevonden in het venster Woordenlijst als "pojavni menu". Door het te accentueren
               in het venster Woordenlijst en er dan met rechts op te klikken voegt het in op de cursorpositie in het doelsegment.<a href="#ftn.d0e5668" class="footnote" name="d0e5668"><sup class="footnote">[2]</sup></a></p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5671"></a>2. Bestandsformaat
                     </h2>
                  </div>
               </div>
            </div>
            <p>Woordenlijstbestanden zijn eenvoudige platte tekst-bestanden die drie-kolommen, tabgescheiden lijsten bevatten met de bron-
               en doeltermen in respectievelijk de eerste en tweede kolom. De derde kolom kan worden gebruikt voor aanvullende informatie.
               Er kunnen items zijn waarin de doelkolom ontbreekt, d.i. bevatten slechts de bronterm en de opmerking.
            </p>
            <p>De codering van uw woordenlijsten wordt automatisch vastgesteld. Natuurlijk moet de codering compatibel zijn met zowel de
               talen die het bevat, dus wordt Unicode aanbevolen.
            </p>
            <p>Ook de indeling CSV wordt ondersteund. Deze indeling is hetzelfde als die voor tabgescheiden: bronterm, doelterm. Velden met
               opmerkingen worden gescheiden door een komma ','. Tekenreeksen kunnen worden omsloten door aanhalingstekens ", die het mogelijk
               maken een komma binnen een tekenreeks te hebben:
            </p>
            <p><code class="literal">"This is a source term, which contains a comma","Dit is een bronterm, die een komma bevat"</code></p>
            <p>In aanvulling op het platte tekst-formaat, wordt TBX-formaat ook ondersteund als een alleen-lezen indeling voor woordenlijsten.
               De locatie van het bestand <code class="filename">.tbx</code> moet liggen binnen de map <code class="filename">/glossary</code>, maar het mag in een diepere map staan (bijv. <code class="filename">glossary/sub/glossary.txt</code>).
            </p>
            <p>TBX - Term Base eXchange - is de open, op XML gebaseerde standaard voor de uitwisseling van gestructureerde terminologische
               gegevens. TBX is goedgekeurd als een internationale standaard door LISA en ISO. Als u een bestaand systeem hebt voor de afhandeling
               van terminologie is het zeer wel mogelijk dat het de mogelijkheid biedt om gegevens van terminologie in TBX-formaat te exporteren.
               <a class="ulink" href="http://www.microsoft.com/Language/en-US/Terminology.aspx" target="_top">Microsoft Terminology Collection</a> kan worden gedownload in bijna 100 talen en kan dienen als hoeksteen IT-woordenlijst.
            </p>
            <p>Opmerking: de uitvoer <code class="filename">.tbx</code> van MultiTerm lijkt niet betrouwbaar te zijn (november 2013), het is beter om in plaats daarvan de uitvoer <code class="filename">.tab</code> van MultiTerm te gebruiken.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5707"></a>3. Hoe zijn woordenlijsten te maken
                     </h2>
                  </div>
               </div>
            </div>
            <p>De projectinstellingen maken het mogelijk een naam in te voeren voor een te beschrijven woordenlijstbestand (zie het begin
               van dit hoofdstuk). Klik met rechts in het venster Woordenlijst of druk op <span class="keycap"><strong>Ctrl+Shift+G</strong></span> om een nieuw item toe te voegen. Een dialoogvenster opent en maakt het u mogelijk de bronterm, doelterm en opmerkingen die
               u zou kunnen hebben in te voeren:
            </p>
            <div class="mediaobject"><img src="images/GlossaryEntry_25.png"></div>
            <p>De inhoud van bestanden met woordenlijsten worden in het geheugen bewaard en geladen als het project wordt geopend of opnieuw
               geladen. Bijwerken van een woordenlijstbestand is dus vrij eenvoudig: druk op <span class="keycap"><strong>Ctrl+Shift+G</strong></span> en voer de nieuwe term in, de vertaling ervan en opmerkingen die u zou kunnen hebben (zorg er voor dat u op 'tab' drukt tussen
               de velden) en sla het bestand op. De inhoud van het venster Woordenlijst zal overeenkomstig worden bijgewerkt.
            </p>
            <p>De locatie van het te beschrijven bestand voor de woordenlijst kan worden ingesteld in het dialoogvenster <span class="guimenuitem">Project &gt; Eigenschappen ...</span>. De te herkennen extensies zijn <code class="filename">TXT</code> en <code class="filename">UTF8</code>.
            </p>
            <p><span class="bold"><strong>Opmerking: </strong></span>Natuurlijk zijn er andere manieren en mogelijkheden om een eenvoudig bestand met tabgescheiden items te maken. Er is niets
               tegen het gebruiken van Notepad++ op Windows of GEdit op Linux of een werkbladprogramma voor dit doel: elk programma dat UTF8
               (of UTF-16 LE) kan afhandelen en witruimte weer kan geven (zodat de vereiste <span class="keycap"><strong>TAB</strong></span>-tekens u niet ontgaan) kan worden gebruikt.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5743"></a>4. Prioriteit woordenlijst
                     </h2>
                  </div>
               </div>
            </div>
            <p>De resultaten van de prioriteit woordenlijst (standaard glossary/glossary.txt) verschijnt op de eerste plaats in het venster
               Woordenlijst en in TransTips.
            </p>
            <p>De woorden van de prioriteit woordenlijst worden vet weergegeven, omdat items woorden kunnen mengen vanuit prioriteit en niet-prioriteit
               woordenlijsten.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5750"></a>5. Algemene problemen met woordenlijsten
                     </h2>
                  </div>
               </div>
            </div>
            <p><span class="bold"><strong>Probleem: Er worden geen items van de woordenlijst weergegeven - mogelijke oorzaken:</strong></span></p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Geen bestand met woordenlijst gevonden in de map "glossary".</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Het bestand met de woordenlijst is leeg.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>De items worden niet gescheiden door een TAB-teken.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Het bestand met de woordenlijst heeft niet de juiste extensie (.tab, .utf8 of .txt).</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Er bestaat geen EXACTE overeenkomst tussen het item in de woordenlijst en de brontekst in uw document - bijvoorbeeld als het
                        item meervoud is.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Het bestand met de woordenlijst heeft niet de juiste codering.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Er staan in het huidige segment geen termen die overeenkomen met enige term in de woordenlijst.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Eén of meer van bovenstaande problemen kan zijn gerepareerd, maar het project werd nog niet herladen.</p>
                  </li>
               </ul>
            </div>
            <p><span class="bold"><strong>Probleem: In het venster Woordenlijst worden sommige tekens niet juist weergegeven</strong></span></p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>...maar dezelfde tekens worden wel goed weergegeven in het venster Bewerken: de extensie en de codering van het bestand komen
                        niet overeen.
                     </p>
                  </li>
               </ul>
            </div>
         </div>
         <div class="footnotes"><br><hr style="width:100; text-align:left;margin-left: 0">
            <div id="ftn.d0e5668" class="footnote">
               <p><a href="#d0e5668" class="para"><sup class="para">[2] </sup></a>Onthoud dat in het bovenstaande geval, dit slechts het halve verhaal (of zelfs nog minder is) is, omdat de doeltaal (Sloveens)
                  verbuigingen gebruikt. Dus het ingevoegde "pojavni meni" in de nominatieve vorm - moet worden gewijzigd naar "pojavnem meniju",
                  d.i. naar de locatief. Dus is het waarschijnlijk sneller om de term direct correct in te typen zonder u bezig te houden met
                  de woordenlijst en de sneltoetsen daarvan.
               </p>
            </div>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="appendix.dictionaries.html">Terug</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="appendix.spellchecker.html">Volgende</a></td>
            </tr>
            <tr>
               <td width="40%" align="left" valign="top">Bijlage A. Woordenboeken&nbsp;</td>
               <td width="20%" align="center"><a accesskey="h" href="index.html">Begin</a></td>
               <td width="40%" align="right" valign="top">&nbsp;Bijlage C. Spellingscontrole</td>
            </tr>
         </table>
      </div>
   </body>
</html>