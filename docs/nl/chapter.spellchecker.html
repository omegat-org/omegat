<html>
   <head>
      <meta http-equiv="Content-Type" content="text/html; charset=UTF-8">
   
      <title>Hoofdstuk 20. Spellingscontrole</title>
      <link rel="stylesheet" href="OmegaT.css" type="text/css">
      <meta name="generator" content="DocBook XSL Stylesheets V1.75.2">
      <link rel="home" href="index.html" title="OmegaT - Gebruikershandleiding">
      <link rel="up" href="index.html" title="OmegaT - Gebruikershandleiding">
      <link rel="prev" href="chapter.machine.translate.html" title="Hoofdstuk 19. Machinevertaling">
      <link rel="next" href="chapter.misc.html" title="Hoofdstuk 21. Diverse onderwerpen">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Hoofdstuk 20. Spellingscontrole</th>
            </tr>
            <tr>
               <td width="20%" align="left"><a accesskey="p" href="chapter.machine.translate.html">Terug</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="chapter.misc.html">Volgende</a></td>
            </tr>
         </table>
         <hr>
      </div>
      <div class="chapter" title="Hoofdstuk 20. Spellingscontrole">
         <div class="titlepage">
            <div>
               <div>
                  <h2 class="title"><a name="chapter.spellchecker"></a>Hoofdstuk 20. Spellingscontrole<a class="indexterm" name="d0e8040"></a></h2>
               </div>
            </div>
         </div>
         <div class="toc">
            <dl>
               <dt><span class="section"><a href="chapter.spellchecker.html#d0e8045">1. Installeren van woordenboeken voor spelling</a></span></dt>
               <dt><span class="section"><a href="chapter.spellchecker.html#d0e8106">2. Woordenboeken voor spelling gebruiken</a></span></dt>
               <dt><span class="section"><a href="chapter.spellchecker.html#hints">3. Hints</a></span></dt>
            </dl>
         </div>
         <p>OmegaT heeft een ingebouwde spellingscontrole die is gebaseerd op de spellingscontrole die wordt gebruikt in OpenOffice.org,
            Firefox en Thunderbird. Als consequentie daarvan is het in staat om het grote aantal gratis woordenboeken voor spelling te
            gebruiken die beschikbaar is voor die toepassingen.
         </p>
         <div class="section" title="1. Installeren van woordenboeken voor spelling">
            <div class="titlepage">
               <div>
                  <div>
                     <h2 class="title" style="clear: both"><a name="d0e8045"></a>1. Installeren van woordenboeken voor spelling
                     </h2>
                  </div>
               </div>
            </div>
            <p>Voordat de functie Spellingscontrole kan worden gebruikt moet een geschikt woordenboek of woordenboeken (voor uw doeltaal)
               zijn geïnstalleerd. Volg deze procedure om woordenboeken te installeren:
            </p>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>Maak, in uw bestandsbeheerder, een nieuwe map op een geschikte locatie waarin uw woordenboeken voor de spelling kunnen worden
                        opgeslagen (D:\Vertalingen\spellingscontrole in het voorbeeld hieronder).
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>Selecteer, in OmegaT, <span class="guisubmenu"><a class="indexterm" name="d0e8059"></a></span><span class="guimenuitem">Opties &gt; Spellingscontrole</span>, en klik dan op <span class="guibutton">Kiezen </span>naast het veld map Woordenboek-bestand. Navigeer naar en selecteer de map die u hebt gemaakt voor de woordenboeken.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>Plaats de bestanden voor de woordenboeken die u wilt gebruiken in deze map. Er bestaan in essentie twee manieren waarop u
                        dit kunt doen. U kunt ofwel de bestanden handmatig kopiëren, d.i. van elders op uw systeem, met behulp van uw bestandsbeheerder;
                        of u kunt de functie <span class="bold"><strong>"Nieuw woordenboek installeren"</strong></span> van OmegaT gebruiken om een lijst te verschaffen met beschikbare woordenboeken, waaruit kan worden gekozen. Onthoud dat de
                        functie "Installeren" een internetverbinding nodig heeft. De geselecteerde talen zullen dan worden geïnstalleerd en verschijnen
                        uiteindelijk in het venster Instellen spellingscontrole (dit kan even duren).
                     </p>
                  </li>
               </ul>
            </div>
            <p>Handmatig kopiëren van de bestanden is zinvol als u al geschikte bestanden voor de woordenboeken op uw systeem heeft staan,
               bijvoorbeeld als deel van uw installatie van OpenOffice.org of Thunderbird. Het is echter eenvoudiger om online naar woordenboeken
               te zoeken met behulp van het veld <span class="bold"><strong>URL voor online woordenboeken</strong></span>:
            </p>
            <div class="figure"><a name="spellchecker.setup"></a><p class="title"><b>Figuur 20.1. <a class="indexterm" name="d0e8084"></a>Spellingscontrole instellen</b></p>
               <div class="figure-contents">
                  <div class="mediaobject"><img src="images/SpellcheckerSetup_25.png" alt="SpellingscontroleSpellingscontrole instellen Spellingscontrole instellen"></div>
               </div>
            </div><br class="figure-break"><p>Klikken op de knop <span class="guibutton">Nieuw woordenboek installeren</span> zal het installatievenster Woordenboek openen, waar u de woordenboeken kunt selecteren die u wilt installeren. Zorg er voor
               dat de taalcode van de doelbestanden correspondeert met de taalcode van het woordenboek: een FR-FR woordenboek zal niet werken
               met de instelling FR voor het doel U zult de instelling naar FR-FR moeten wijzigen om de spellingscontrole het juiste woordenboek
               voor uw doel te laten herkennen. Zoek naar bestanden met de naam, verwijzend naar de gebruikte taal en die de extensies <span class="emphasis"><em>aff</em></span> en <span class="emphasis"><em>dic.</em></span> hebben.
            </p>
         </div>
         <div class="section" title="2. Woordenboeken voor spelling gebruiken">
            <div class="titlepage">
               <div>
                  <div>
                     <h2 class="title" style="clear: both"><a name="d0e8106"></a>2. Woordenboeken voor spelling gebruiken
                     </h2>
                  </div>
               </div>
            </div>
            <p>Het is niet nodig om OmegaT te instrueren om een bepaald woordenboek voor de spellingscontrole te gebruiken; OmegaT zal het
               juiste woordenboek gebruiken gebaseerd op de taalcodes van uw project. Controleer echter dat de taalcodes exact hetzelfde
               zijn: een FR-FR woordenboek zal bijvoorbeeld niet werken met de instelling FR voor het doel. Bewerk, indien nodig, de bestandsnamen
               van het woordenboek of wijzig de taalinstellingen van uw project.
            </p>
            <p>Selecteer <span class="guimenuitem">Opties &gt; Spellingscontrole</span> en selecteer het keuzevak <span class="guilabel">Automatische spellingscontrole</span> (zie boven) om de spellingscontrole in te schakelen.
            </p>
            <div class="figure"><a name="spellchecker.in.action"></a><p class="title"><b>Figuur 20.2. </b></p>
               <div class="figure-contents">
                  <div class="mediaobject"><img src="images/SpellcheckingText.png"></div>
               </div>
            </div><br class="figure-break"><p>Klikken met rechts op een onderstreept woord (distriberen in de afbeelding hierboven) opent een menu met keuzelijst met suggesties
               voor de correctie (distribueren). U kunt de spellingscontrole instrueren om, alle keren dat het woord verkeerd gespeld voorkomt,
               alles te negeren of het aan het woordenboek toe te voegen.
            </p>
         </div>
         <div class="section" title="3. Hints">
            <div class="titlepage">
               <div>
                  <div>
                     <h2 class="title" style="clear: both"><a name="hints"></a>3. Hints<a class="indexterm" name="d0e8130"></a></h2>
                  </div>
               </div>
            </div>
            <p>Als de spellingscontrole niet werkt, zorg er dan eerst voor dat het keuzevak <span class="guilabel">"Automatische spellingscontrole"</span> in het dialoogvenster van de spellingscontrole (<span class="guisubmenu">Opties &gt; Spellingscontrole...)</span> is geselecteerd.
            </p>
            <p>Controleer de taalcode van uw doel met de beschikbare woordenboeken in het venster Instellen spellingscontrole. De spellingscontrole
               bepaalt de taal die het moet gebruiken uit de taalcode van het doel: als de taalcode voor het doel Braziliaans Portugees (PT_BR)
               is, moet de submap met woordenboeken de twee bestanden voor het woordenboek, genaamd <span class="emphasis"><em>pt_br.aff</em></span> en <span class="emphasis"><em>pt_br.dic</em></span>, bevatten.
            </p>
            <p>In het geval dat u al een groot gedeelte van de tekst heeft vertaald, maar zich dan realiseert dat de taalcode van het project
               niet overeenkomt met de taalcode van de spellingscontrole (u specificeerde pt_BR als de taal, maar er zijn geen pt_BR-woordenboeken)
               kunt u eenvoudigweg de twee corresponderende bestanden kopiëren en die hernoemen (bijvoorbeeld van <span class="emphasis"><em>pt_PT.arr</em></span> en <span class="emphasis"><em>pt_PT.dic</em></span> naar <span class="emphasis"><em>pt._BR.arr</em></span> en <span class="emphasis"><em>pt_BR.dic</em></span>). Natuurlijk is het veel verstandiger om een korte pauze te nemen en de juiste versies van de spellingscontrole te downloaden.
            </p>
            <p>Merk op dat <code class="filename">Verwijderen</code> de geselecteerde woordenboeken fysiek verwijdert. Als zij deel uitmaken van een andere toepassing op uw systeem zullen zij
               ook uit die toepassing verdwijnen. Indien u dat, om welke reden dan ook, zo nu en dan moet doen, kan het daarom verstandiger
               zijn om de betrokken bestanden te kopiëren naar een andere map, alleen gereserveerd voor gebruik door OmegaT.
            </p>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="chapter.machine.translate.html">Terug</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="chapter.misc.html">Volgende</a></td>
            </tr>
            <tr>
               <td width="40%" align="left" valign="top">Hoofdstuk 19. Machinevertaling&nbsp;</td>
               <td width="20%" align="center"><a accesskey="h" href="index.html">Begin</a></td>
               <td width="40%" align="right" valign="top">&nbsp;Hoofdstuk 21. Diverse onderwerpen</td>
            </tr>
         </table>
      </div>
   </body>
</html>