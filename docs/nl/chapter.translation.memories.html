<html>
   <head>
      <meta http-equiv="Content-Type" content="text/html; charset=UTF-8">
   
      <title>Hoofdstuk 14. Vertaalgeheugens</title>
      <link rel="stylesheet" href="OmegaT.css" type="text/css">
      <meta name="generator" content="DocBook XSL Stylesheets V1.75.2">
      <link rel="home" href="index.html" title="OmegaT - Gebruikershandleiding">
      <link rel="up" href="index.html" title="OmegaT - Gebruikershandleiding">
      <link rel="prev" href="chapter.plain.text.html" title="Hoofdstuk 13. Werken met platte tekst">
      <link rel="next" href="chapter.segmentation.html" title="Hoofdstuk 15. Bronsegmentatie">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Hoofdstuk 14. Vertaalgeheugens</th>
            </tr>
            <tr>
               <td width="20%" align="left"><a accesskey="p" href="chapter.plain.text.html">Terug</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="chapter.segmentation.html">Volgende</a></td>
            </tr>
         </table>
         <hr>
      </div>
      <div class="chapter" title="Hoofdstuk 14. Vertaalgeheugens">
         <div class="titlepage">
            <div>
               <div>
                  <h2 class="title"><a name="chapter.translation.memories"></a>Hoofdstuk 14. Vertaalgeheugens<a class="indexterm" name="d0e6018"></a></h2>
               </div>
            </div>
         </div>
         <div class="toc">
            <dl>
               <dt><span class="section"><a href="chapter.translation.memories.html#OmegaT.and.tmx.files">1. Vertaalgeheugens in OmegaT</a></span></dt>
               <dd>
                  <dl>
                     <dt><span class="section"><a href="chapter.translation.memories.html#tmx.files.location.and.purpose">1.1. mappen tmx - locatie en doel</a></span></dt>
                     <dt><span class="section"><a href="chapter.translation.memories.html#tmx.backup">1.2. TMX back-up</a></span></dt>
                     <dt><span class="section"><a href="chapter.translation.memories.html#tmx.files.and.language">1.3. TMX-bestanden en taal</a></span></dt>
                     <dt><span class="section"><a href="chapter.translation.memories.html#d0e6280">1.4. Wezen-segmenten</a></span></dt>
                  </dl>
               </dd>
               <dt><span class="section"><a href="chapter.translation.memories.html#using.translation.memories.from.previous.projects">2. Vertaalgeheugens opnieuw gebruiken</a></span></dt>
               <dd>
                  <dl>
                     <dt><span class="section"><a href="chapter.translation.memories.html#d0e6364">2.1. Importeren en exporteren van vertaalgeheugens</a></span></dt>
                  </dl>
               </dd>
               <dt><span class="section"><a href="chapter.translation.memories.html#pseudo.translated.memory">3. Pseudo-vertaald geheugen</a></span></dt>
               <dt><span class="section"><a href="chapter.translation.memories.html#upgrading.translation.memories">4. Vertaalgeheugens bijwerken</a></span></dt>
            </dl>
         </div>
         <div class="section" title="1. Vertaalgeheugens in OmegaT">
            <div class="titlepage">
               <div>
                  <div>
                     <h2 class="title" style="clear: both"><a name="OmegaT.and.tmx.files"></a>1. Vertaalgeheugens in OmegaT
                     </h2>
                  </div>
               </div>
            </div>
            <div class="section" title="1.1. mappen tmx - locatie en doel">
               <div class="titlepage">
                  <div>
                     <div>
                        <h3 class="title"><a name="tmx.files.location.and.purpose"></a>1.1. mappen tmx - locatie en doel
                        </h3>
                     </div>
                  </div>
               </div>
               <p>Projecten van <span class="application">OmegaT</span> kunnen bestanden voor vertaalgeheugens bevatten - dit zijn bestanden met de extensie tmx - op vier verschillende plaatsen:
               </p>
               <div class="variablelist">
                  <dl>
                     <dt><span class="term"><a class="indexterm" name="d0e6035"></a>map omegat</span></dt>
                     <dd>
                        <p>De map omegat bevat <code class="filename">project_save.tmx</code> en mogelijk een aantal back-ups van TMX-bestanden. Het bestand <code class="filename">project_save.tmx</code> bevat alle segmenten die in het geheugen zijn opgenomen sinds u het project startte. Dit bestand bestaat altijd in een project.
                           De inhoud ervan zal altijd alfabetisch worden gesorteerd op het bronsegment.
                        </p>
                     </dd>
                     <dt><span class="term"><a class="indexterm" name="d0e6054"></a>hoofdmap project</span></dt>
                     <dd>
                        <p>De hoofdmap van het project bevat 3 tmx-bestanden, <code class="filename">project_naam-omegat.tmx</code>, <code class="filename">project_naam-level1.tmx</code> en <code class="filename">project_naam-level2.tmx</code> (waarin project_naam de naam is van uw project).
                        </p>
                        <div class="itemizedlist">
                           <ul class="itemizedlist" type="disc">
                              <li class="listitem">
                                 <p>Het bestand level1 bevat alleen tekstuele informatie.</p>
                              </li>
                              <li class="listitem">
                                 <p>Het bestand level2 kapselt specifieke tags van <span class="application">OmegaT</span> in binnen correcte TMX-tags zodat het bestand met zijn opmaakinformatie kan worden gebruikt in een vertaalprogramma dat TMX
                                    niveau 2-geheugens ondersteund of <span class="application">OmegaT</span> zelf.
                                 </p>
                              </li>
                              <li class="listitem">
                                 <p>Het bestand <span class="application">OmegaT</span> is inclusief <span class="application">OmegaT</span> specifieke opmaaktags zodat het bestand kan worden gebruikt in andere <span class="application">OmegaT</span>-projecten
                                 </p>
                              </li>
                           </ul>
                        </div>
                        <p>Deze bestanden zijn kopieën van het bestand <code class="filename">project_save.tmx</code>, d.i. van het belangrijkste vertaalgeheugen van het project, exclusief de zogenaamde wezen-segmenten. Zij dragen toepasselijk
                           gewijzigde namen, zodat de inhoud ervan steeds kan worden geïdentificeerd, indien elders gebruikt, bijvoorbeeld in de submap<code class="filename"> tm</code> van een ander project (zie hieronder).
                        </p>
                     </dd>
                     <dt><span class="term">map <code class="filename"><a class="indexterm" name="d0e6109"></a>tm</code></span></dt>
                     <dd>
                        <p>De map /tm/ kan een willekeurig aantal aanvullende vertaalgeheugens bevatten - d.i. tmx-bestanden. Zulke bestanden kunnen
                           worden gemaakt in elk van de drie hierboven aangegeven variëteiten. Onthoud dat andere CAT-programma's tmx-bestanden kunnen
                           exporteren (en ook importeren), gewoonlijk in alle drie vormen. Het beste is natuurlijk om OmegaT-specifieke TMX-bestanden
                           te gebruiken (zie hierboven), zodat de in-regelige opmaak binnen het segment wordt behouden.
                        </p>
                        <p>De inhoud van vertaalgeheugens in de submap tm dienen om suggesties te genereren voor de tekst(en) om te worden vertaald.
                           Elke tekst, reeds vertaald en opgeslagen in deze bestanden, zal tussen de overeenkomsten verschijnen, indien het voldoende
                           overeenkomt met de tekst die momenteel wordt vertaald.
                        </p>
                        <p>Indien het bronsegment in één van de aanvullende TM's identiek is aan de tekst die wordt vertaald, gedraagt OmegaT zich zoals
                           gedefinieerd is in het dialoogvenster  <span class="guimenu">Opties</span> → <span class="guimenuitem">Bewerken (gedrag)...</span>. Bijvoorbeeld (als de standaard is geaccepteerd) zal de vertaling vanuit de aanvullende TM worden geaccepteerd en worden
                           vooraf gegaan door<span class="emphasis"><em> [fuzzy]</em></span>, zodat de vertaler de vertalingen op een later tijdstip kan nakijken en controleren of segmenten die op deze manier zijn
                           getagd, juist zijn vertaald (zie het hoofdstuk <a class="link" href="chapter.translation.editing.html" title="Hoofdstuk 10. Bewerken (gedrag)">Bewerken (gedrag)</a>) <span class="guimenu">.</span></p>
                     </dd>
                     <dt><span class="term"><a class="indexterm" name="d0e6141"></a>map tm/auto<a class="indexterm" name="d0e6149"></a></span></dt>
                     <dd>
                        <p>Als het vanaf het begin duidelijk is dat de vertalingen in een bepaald TM (of TM's) allemaal juist zijn, kan één van hen in
                           de map<span class="bold"><strong> tm/auto</strong></span> worden geplaatst en heel veel van de gevallen van bevestiging met<span class="emphasis"><em> [fuzzy]</em></span> worden voorkomen. Dit zal de brontekst effectief <span class="bold"><strong>vooraf vertalen </strong></span>: alle segmenten in de brontekst, waarvoor vertalingen kunnen worden gevonden in deze "auto"-TM's, zullen zonder interventie
                           van de gebruiker belanden in de belangrijkste TM van het project.
                        </p>
                     </dd>
                  </dl>
               </div>
               <p>Optioneel kunt u <span class="application">OmegaT</span> een aanvullend tmx-bestand laten hebben (<span class="application">OmegaT</span>-opmaak) waar u dat maar wilt, dat alle te vertaalbare segmenten van het project bevat. Zie pseudo-vertaald geheugen hieronder.
               </p>
               <p>Onthoud dat alle vertaalgeheugens in het geheugen worden geladen bij het openen van het project. Back-ups worden regelmatig
                  van het vertaalgeheugen van het project gemaakt (zie het volgende hoofdstuk) en <code class="filename">project_save.tmx</code> wordt ook opgeslagen/bijgewerkt als het project wordt gesloten of opnieuw geladen. Dit betekent bijvoorbeeld dat u het project
                  waarin u momenteel werkt niet behoeft te verlaten als u besluit om er een andere aanvullende TM aan toe te voegen: u kunt
                  eenvoudigweg het project opnieuw laden, en de wijzigingen die u hebt gemaakt zullen daarin worden opgenomen.
               </p>
               <p>De locaties van de verschillende vertaalgeheugens voor een bepaald project zijn door de gebruiker gedefinieerd (zie dialoogvenster
                  Project in <a class="link" href="chapter.instant.start.guide.html" title="Hoofdstuk 2. gids Snel starten">gids Snel starten)</a></p>
               <p>Afhankelijk van de situatie zijn dus verschillende strategieën mogelijk, bijvoorbeeld:</p>
               <p><span class="bold"><strong>diverse projecten over hetzelfde onderwerp: </strong></span>behoud de projectstructuur en wijzig mappen voor bron en doel (Bron = bron/volgorde1, doel = doel/volgorde1 etc). Onthoud
                  dat u segmenten uit volgorde1, die niet aanwezig zijn in volgorde2 en andere opvolgende taken, zullen worden getagd als wezen-segmenten;
                  echter, zij zullen nog steeds handig zijn om overeenkomsten te verkrijgen.
               </p>
               <p><span class="bold"><strong>verschillende vertalers werken aan hetzelfde project:</strong></span> splits de bronbestanden in bron/Alice, bron/Bob... en geef ze uit aan de leden van het team (Alice, Bob ...). Zij kunnen
                  dan hun eigen projecten maken en hun eigen <code class="filename">project_save.tmx,</code> inleveren indien voltooid of wanneer een bepaalde mijlpaal is bereikt. De bestanden <code class="filename">project_save.tmx</code> worden dan verzameld en mogelijke conflicten met betrekking tot bijvoorbeeld terminologie worden opgelost. Een nieuwe versie
                  van de hoofd-TM wordt dan gemaakt, ofwel om in de submappen <span class="emphasis"><em>tm/auto</em></span> van de teamleden te worden geplaatst of om hun bestanden <code class="filename">project_save.tmx</code> in hun projecten te vervangen. Het team kan ook dezelfde structuur voor de submappen gebruiken voor de doelbestanden. Dit
                  maakt het voor hen bijvoorbeeld mogelijk om op elk moment te controleren, of de doelversie voor het gehele project nog steeds
                  OK is.
               </p>
            </div>
            <div class="section" title="1.2. TMX back-up">
               <div class="titlepage">
                  <div>
                     <div>
                        <h3 class="title"><a name="tmx.backup"></a>1.2. TMX back-up<a class="indexterm" name="d0e6208"></a></h3>
                     </div>
                  </div>
               </div>
               <p>Tijdens het vertalen van uw bestanden slaat <span class="application">OmegaT</span> uw werk op in <code class="filename">project_save.tmx</code> in de submap /<code class="filename">omegat</code> van het project.
               </p>
               <p><span class="application">OmegaT</span> maakt ook, elke keer als een project wordt geopend of herladen, een back-up van het vertaalgeheugen in <code class="filename">project_save.tmx.JAARMMDDUUMM.bak</code> in dezelfde submap. JAAR is 4-getallen jaar, MM is een maand, DD dag van de maand, UU en MM zijn uren en minuten van wanneer
                  het vorige vertaalgeheugen werd opgeslagen.
               </p>
               <p>Als u denkt dat u vertaalde gegevens kwijt bent, volg dan de volgende procedure:</p>
               <div class="orderedlist">
                  <ol class="orderedlist" type="1">
                     <li class="listitem">
                        <p>Sluit het project</p>
                     </li>
                     <li class="listitem">
                        <p>Hernoem het huidige <code class="filename">project_save.tmx</code>-bestand naar iets dat u zult onthouden (zoals bijvoorbeeld <code class="filename">project_save.tmx.tijdelijk</code>)
                        </p>
                     </li>
                     <li class="listitem">
                        <p>Selecteer de back-up van het vertaalgeheugen dat meest waarschijnlijk (bijv. de meest recente of de laatste versie van de
                           dag ervoor) de gegevens bevat die u nodig hebt
                        </p>
                     </li>
                     <li class="listitem">
                        <p>Kopieer het als <code class="filename">project_save.tmx</code></p>
                     </li>
                     <li class="listitem">
                        <p>Open het project</p>
                     </li>
                  </ol>
               </div>
            </div>
            <div class="section" title="1.3. TMX-bestanden en taal">
               <div class="titlepage">
                  <div>
                     <div>
                        <h3 class="title"><a name="tmx.files.and.language"></a>1.3. TMX-bestanden en taal<a class="indexterm" name="d0e6260"></a></h3>
                     </div>
                  </div>
               </div>
               <p>TMX-bestanden bevatten vertaaleenheden die zijn gemaakt van een aantal equivalente segmenten in verschillende talen. Een vertaaleenheid
                  bestaat uit ten minste twee variaties van een vertaaleenheid  (tuv). Beide kunnen als bron of doel worden gebruikt.
               </p>
               <p>De instellingen in uw project geven aan wat de bron- en wat de doeltaal is. OmegaT neemt dus de tuv-segmenten die overeenkomen
                  met de taalcodes van de bron en het doel in het project en gebruiken ze respectievelijk als de bron- en doelsegmenten. OmegaT
                  herkent de taalcodes met behulp van de twee volgende standaard conventies:
               </p>
               <div class="itemizedlist">
                  <ul class="itemizedlist" type="disc">
                     <li class="listitem">
                        <p>2 letters (bijv. JA voor Japans), of</p>
                     </li>
                     <li class="listitem">
                        <p>2- of 3-letter taalcode gevolgd door de 2-letter landcode (bijv. EN-US - Zie <a class="xref" href="appendix.languages.html" title="Bijlage B. Talen - ISO 639 codelijst">Bijlage&nbsp;B, <i>Talen - ISO 639 codelijst
                                   
                                   
                                   </i></a> voor een gedeeltelijke lijst van taal- en landcodes).
                        </p>
                     </li>
                  </ul>
               </div>
               <p>Als de taalcodes en de TMX-taalcodes voor het project volledig overeenkomen worden de segmenten in het geheugen geladen. Als
                  de taal overeenkomt, maar niet de landcode worden de segmenten toch geladen. Als de taalcode, noch de landcode overeenkomen
                  zullen de segmenten worden genegeerd.
               </p>
            </div>
            <div class="section" title="1.4. Wezen-segmenten">
               <div class="titlepage">
                  <div>
                     <div>
                        <h3 class="title"><a name="d0e6280"></a>1.4. Wezen-segmenten<a class="indexterm" name="d0e6283"></a></h3>
                     </div>
                  </div>
               </div>
               <p>Het bestand <code class="filename">project_save.tmx</code> bevat alle segmenten die zijn vertaald sinds u het project startte. Als u de segmentatie van het project aanpast of bestanden
                  uit de bron verwijdert, zullen sommige overeenkomsten in het venster Overeenkomsten kunnen verschijnen als <span class="bold"><strong>wezen-tekenreeksen</strong></span>: zulke overeenkomsten verwijzen niet langer naar segmenten die voorkomen in de brondocumenten, omdat zij overeenkomen met
                  segmenten die werden vertaald en opgenomen vóór de aanpassingen plaats vonden.
               </p>
            </div>
         </div>
         <div class="section" title="2. Vertaalgeheugens opnieuw gebruiken">
            <div class="titlepage">
               <div>
                  <div>
                     <h2 class="title" style="clear: both"><a name="using.translation.memories.from.previous.projects"></a>2. Vertaalgeheugens opnieuw gebruiken<a class="indexterm" name="d0e6299"></a><a class="indexterm" name="d0e6304"></a></h2>
                  </div>
               </div>
            </div>
            <p>In het begin, dat is als het project wordt gemaakt, is de hoofd-TM van het project, <code class="filename">project_save.tmx</code>, leeg. Deze TM wordt gedurende de vertaling gevuld. Bestaande vertalingen kunnen worden gebruikt om dit proces te versnellen.
               Indien een bepaalde zin al eens is vertaald, en juist is vertaald, bestaat er geen reden om die opnieuw te gaan vertalen.
               Vertaalgeheugens kunnen ook vertaalgeheugens als verwijzingen bevatten: meertalige wetgeving, zoals van de Europese Gemeenschap
               is daarvan een typisch voorbeeld.
            </p>
            <p>Wanneer u de doeldocumenten maakt in een project van  <span class="application">OmegaT</span>, wordt het vertaalgeheugen van het project uitgevoerd in de vorm van drie bestanden in de hoofdmap van uw project van <span class="application">OmegaT</span> (zie de bovenstaande beschrijving). U kunt deze drie TMX-bestanden, (-<code class="filename">omegat.tmx</code>", "<code class="filename">-level1.tmx</code>" en "<code class="filename">-level2.tmx</code>"), beschouwen als een "exporteerbaar vertaalgeheugen", dat is: een export van de inhoud van uw huidige project in tweetalige
               vorm.
            </p>
            <p>Indien u een vertaalgeheugen uit een vorig project zou willen gebruiken (bijvoorbeeld omdat het nieuwe project overeenkomt
               met het eerdere project, of terminologie gebruikt die eerder gebruikt is), kunt u deze vertaalgeheugens gebruiken als "invoer
               vertaalgeheugens", dat is: om in uw nieuwe project te importeren. In dit geval plaats u de vertaalgeheugens die u wilt gebruiken
               in de mappen <span class="emphasis"><em>\tm</em></span> of <span class="emphasis"><em>\tm</em></span>\auto van uw nieuwe project: in het eerste geval zult u hits van deze vertaalgeheugens in het venster Overeenkomsten krijgen
               en in het laatste geval zullen deze TM's worden gebruikt om uw brontekst vooraf te vertalen.
            </p>
            <p>Standaard staat de map \tm onder de hoofdmap van het project (bijvoorbeeld ...<span class="emphasis"><em>\MijnProject\tm</em></span>), maar u kunt een andere map kiezen in het dialoogvenster Projecteigenschappen als u dat wilt. Dit is handig als u regelmatig
               eerder gemaakte vertaalgeheugens gebruikt, bijvoorbeeld omdat zij over hetzelfde onderwerp gaan of voor dezelfde klant zijn.
               In dit geval zou een handige procedure zijn:
            </p>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>Maak een map (een "voorraadmap") op een handige locatie op uw harde schijf voor de vertaalgeheugens voor een bepaalde klant
                        of onderwerp.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>Elke keer als u een project voltooid, kopieert u één van de drie "exporteerbare" bestanden van vertaalgeheugens vanuit de
                        map van het project naar de voorraadmap.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>Als u een nieuw project begint voor hetzelfde onderwerp of voor dezelfde klant, navigeer naar de voorraadmap in het dialoogvenster
                        <span class="guimenuitem">Project &gt; Eigenschappen &gt; Project bewerken</span> en selecteer het als de map voor het vertaalgeheugen.
                     </p>
                  </li>
               </ul>
            </div>
            <p>Onthoud wel dat alle TMX-bestanden in de voorraadmap /tm worden geparset als het project wordt geopend, dus door daarin alle
               verschillende vertaalgeheugens die u voorhanden hebt te plaatsen, kan OmegaT onnodig langzamer maken. U zou zelfs kunnen overwegen
               om die, welke u niet meer nodig hebt, te verwijderen, als u eenmaal hun inhoud hebt gebruikt om het bestand <code class="filename">project-save.tmx </code>te vullen.
            </p>
            <div class="section" title="2.1. Importeren en exporteren van vertaalgeheugens">
               <div class="titlepage">
                  <div>
                     <div>
                        <h3 class="title"><a name="d0e6364"></a>2.1. Importeren en exporteren van vertaalgeheugens
                        </h3>
                     </div>
                  </div>
               </div>
               <p>OmegaT ondersteunt geïmporteerde tmx-versies 1.1-1.4b (zowel niveau 1 als niveau 2). Dit maakt het mogelijk dat vertaalgeheugens
                  die zijn gemaakt door andere programma's kunnen worden gelezen door OmegaT. OmegaT ondersteunt echter niet volledig geïmporteerde
                  TMX-bestanden van niveau 2 (die niet alleen de vertaling opslaan, maar ook de opmaak). TMX-bestanden van niveau 2 kunnen nog
                  steeds worden geïmporteerd en hun tekstuele inhoud kan worden bekeken in OmegaT, maar de kwaliteit van de overeenkomsten zal
                  wat lager zijn.
               </p>
               <p>OmegaT volgt zeer strikte procedures bij het laden van bestanden van vertaalgeheugens (TMX-bestanden). Als een fout in een
                  dergelijk bestand wordt gevonden zal OmegaT de positie aangeven binnen het defecte bestand waarin de fout zich bevindt.
               </p>
               <p>Sommige programma's staan er om bekend dat zij onder bepaalde omstandigheden ongeldige TMX-bestanden maken. Als u dergelijke
                  bestanden als verwijzingen voor vertalingen in OmegaT wilt gebruiken, moeten zij worden gerepareerd  of OmegaT zal een fout
                  rapporteren en het weigeren te laden. Reparaties zijn kleine bewerkingen en OmegaT assisteert bij het oplossen van problemen
                  met het gerelateerde foutbericht. U kunt advies aan de gebruikersgroep vragen als u problemen ondervindt.
               </p>
               <p><span class="application"></span>OmegaT exporteert versie 1.4 TMX-bestanden (zowel niveau 1 en niveau 2). De export van niveau 2 komt niet volledig overeen
                  met de standaard van niveau 2 maar is goed genoeg en zal correcte overeenkomsten genereren in andere programma's met vertaalgeheugens
                  die TMX niveau 2 ondersteunen. Als u alleen tekstuele informatie wilt (en geen opmaakinformatie) gebruik dan het bestand van
                  niveau 1 dat OmegaT heeft gemaakt.
               </p>
            </div>
         </div>
         <div class="section" title="3. Pseudo-vertaald geheugen">
            <div class="titlepage">
               <div>
                  <div>
                     <h2 class="title" style="clear: both"><a name="pseudo.translated.memory"></a>3. Pseudo-vertaald geheugen<a class="indexterm" name="d0e6379"></a></h2>
                  </div>
               </div>
            </div>
            <div class="note" title="Opmerking" style="margin-left: 0.5in; margin-right: 0.5in;">
               <h3 class="title">Opmerking</h3>
               <p>Alleen van belang voor gevorderde gebruikers!</p>
            </div>
            <p>Voordat segmenten worden vertaald wilt u ze misschien vooraf verwerken of op een andere manier behandelen dan met OmegaT mogelijk
               is. Als u bijvoorbeeld een pseudo-vertaling wilt maken om te testen, maakt OmegaT het u mogelijk om een aanvullend TMX-bestand
               te maken file dat alle segmenten van het project bevat. De vertaling in die tmx kan zijn
            </p>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>vertaling komt overeen met bron (standaard)</p>
                  </li>
               </ul>
            </div>
            <div class="itemizedlist">
               <ul class="itemizedlist" type="disc">
                  <li class="listitem">
                     <p>vertaalde segment is leeg</p>
                  </li>
               </ul>
            </div>
            <p>Het TMX-bestand mag elke naam hebben die u op wil geven. Een pseudo-vertaald geheugen kan worden gegenereerd met de volgende
               parameters voor de opdrachtregel:
            </p>
            <p><code class="literal">java -jar omegat.jar --pseudotranslatetmx=&lt;bestandsnaam&gt; [pseudotranslatetype=[equal|empty]]</code></p>
            <p>Vervang <code class="literal">&lt;bestandsnaam&gt;</code> door de naam van het bestand dat u wilt maken, ofwel absoluut of relatief naar de werkmap (de map van waaruit u <span class="application">OmegaT</span> start). Het tweede argument <code class="literal">--pseudotranslatetype</code> is optioneel. De waarde ervan is ofwel <code class="literal">equal</code> (standaard waarde, voor bron=doel) of <code class="literal">empty</code> (doelsegment is leeg). U kunt de gemaakte tmx verwerken met elk programma dat u wilt. Hernoem het naar <span class="emphasis"><em>project_save.tmx </em></span>en plaats het in de map <code class="literal">omegat</code> van uw project om het opnieuw in <span class="application">OmegaT</span> te gebruiken.
            </p>
         </div>
         <div class="section" title="4. Vertaalgeheugens bijwerken">
            <div class="titlepage">
               <div>
                  <div>
                     <h2 class="title" style="clear: both"><a name="upgrading.translation.memories"></a>4. Vertaalgeheugens bijwerken<a class="indexterm" name="d0e6431"></a></h2>
                  </div>
               </div>
            </div>
            <p>Hele vroege versies van <span class="application">OmegaT</span> waren slechts in staat bronbestanden in alinea's te segmenteren en nummerden de opmaaktags in HTML- en Open Document-bestanden
               niet consistent. <span class="application">OmegaT</span> 2.5 kan dergelijke TMX-bestanden herkennen en direct bijwerken om de kwaliteit van de fuzzy overeenkomsten te vergroten en
               uw vertaling op peil te brengen, zodat u dat werk niet handmatig hoeft te doen.
            </p>
            <p>De TMX van een project wordt maar één keer bijgewerkt en zal in de bijgewerkte vorm worden weggeschreven in <code class="filename">project-save.tmx</code>; eerder gemaakte TMX-bestanden worden, elke keer als het project wordt geladen, direct bijgewerkt. Wees er attent op dat
               sommige wijzigingen in bestandsfilters in <span class="application">OmegaT</span> 2.5 zouden kunnen leiden tot totaal afwijkende segmentatie; als resultaat daarvan moet u in zulke zeer uitzonderlijke gevallen
               uw vertaling handmatig bijwerken.
            </p>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="chapter.plain.text.html">Terug</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="chapter.segmentation.html">Volgende</a></td>
            </tr>
            <tr>
               <td width="40%" align="left" valign="top">Hoofdstuk 13. Werken met platte tekst&nbsp;</td>
               <td width="20%" align="center"><a accesskey="h" href="index.html">Begin</a></td>
               <td width="40%" align="right" valign="top">&nbsp;Hoofdstuk 15. Bronsegmentatie</td>
            </tr>
         </table>
      </div>
   </body>
</html>