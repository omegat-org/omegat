<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Woordenlijsten - OmegaT 1.7.3 Gebruikershandleiding</title>
</head>
<body>

	<h1>Woordenlijsten</h1>

	<ul>
		<li><a href="#usage">Gebruik</a></li>
		<li><a href="#fileformat">Bestandsformaat</a></li>
		<li><a href="#howtocreate">Hoe zijn woordenlijsten te maken</a>
			<ul>
				<li><a href="#text_editor">Gebruik van een tekstbewerker</a></li>
				<li><a href="#spreadsheet">Gebruik van een werkbladprogramma</a></li>
				<li><a href="#multiterm">Gebruik van Trados Multiterm</a></li>
			</ul>
		</li>
		<li><a href="#commonglossaryproblems">Algemene problemen met woordenlijsten</a></li>
	</ul>

	<p>Woordenlijsten zijn bestanden die handmatig gemaakt en bijgewerkt worden voor gebruik in OmegaT.</p>
	
	<p>Als een OmegaTproject één of meer woordenlijsten bevat, worden termen uit de woordenlijst die ook worden gevonden in het actieve segment automatisch weergegeven in het <a href="userInterface.html#Glossary">venster Woordenlijst</a>.</p>

<hr>

	<a name="usage" id="usage"></a>
	<h1>Gebruik</h1>

	<p>Plaats een bestaande woordenlijst eenvoudigweg in de map <code>/glossary</code> na het maken van het project, om die te gebruiken. OmegaT detecteert automatisch woordenlijstbestanden in deze map als het project wordt geopend.</p>
	
	<p>Termen in het actieve segment die OmegaT vindt in het/de woordenlijstbestand(en) worden weergegeven in het venster Woordenlijst. De functie woordenlijst vindt alleen exacte overeenkomsten met het item van de woordenlijst (dat zijn dus niet de afgeleide vormen etc).</p>

	<p>Nieuwe termen kunnen handmatig aan de woordenlijstbestanden worden toegevoegd tijdens het vertalen (bijvoorbeeld in een tekstbewerkingsprogramma), maar nieuw toegevoegde termen worden niet herkend totdat het project opnieuw wordt geladen.</p>

<hr>

	<a name="fileformat" id="fileformat"></a>
	<h1>Bestandsformaat</h1>

	<p>Woordenlijstbestanden zijn eenvoudige platte tekst-bestanden die drie-kolommen, tabgescheiden lijsten bevatten met de bron- en doeltermen in respectievelijk de eerste en tweede kolom. De derde kolom kan worden gebruikt voor aanvullende informatie.</p>

	<p>Woordenlijstbestanden kunnen of in de standaard systeemcodering (in welk geval de bestanden de extensie <code>.tab</code> zouden moeten hebben) of in UTF-8 (in welk geval zij de extensie <code>.utf8</code>) zouden moeten hebben.</p>

<hr>

	<a name="howtocreate" id="howtocreate"></a>
	<h1>Hoe zijn woordenlijsten te maken</h1>

	<a name="text_editor" id="text_editor"></a>
	<h2>Gebruik van een tekstbewerker</h2>

	<p>Maak een bestand in uw favoriete tekstbewerker en geef het een relevante naam met de extensie <code>.tab</code> zoals bijvoorbeeld <code>myn_woordenlijst.tab</code>.</p>

	<p>Typ een item in de brontaal, druk dan op de toets <code>tab</code> en dan de vertaling in de doeltaal. U kunt een optionele opmerking toevoegen na een tweede <code>tab</code>. Druk op <code>Enter</code> voor een nieuw item.</p>
	
	<p>Sla het document op als alle items zijn ingevoerd. Als de twee talen geen tekenset delen dan moet het bestand worden opgeslagen in de codering UTF-8. Hernoem het in dat geval naar <code>myn_woordenlijst.utf8</code>.</p>

	<a name="spreadsheet" id="spreadsheet"></a>
	<h2>Gebruik van een werkbladprogramma</h2>

	<p>Voor Excel- of Calc-gebruikers is deze methode best handig omdat het, vooropgesteld dat u geen UTF-8 nodig heeft, sorteren mogelijk maakt.</p>

	<p>Start met een leeg werkblad. Voer uw items in, één item per regel. Bronuitdrukkingen staan in de eerste kolom, doelwoorden in de tweede; u kunt optionele opmerkingen invoeren in de derde kolom.</p>
	
	<p>Sla het bestand op met Opslaan als, indien gereed.</p>
	
	<p>In Bestandstype, selecteer Tekst (tabgescheiden of CSV), stel het <strong>veldscheidingsteken</strong> in op <strong>tabulator</strong> en het <strong>woordscheidingsteken</strong> op niets (verwijder alles wat in dat veld staat). Gebruik <code>.tab</code> als de bestandsextensie.</p>
	
	<p>De software zal u een aantal vragen stellen met betrekking tot opmaakverlies of het opgeslagen werkblad, maar druk gewoon op OK.</p>
	
	<p>Gebruik uw bestandbeheerder om te bevestigen dat het bestand goed is benoemd <code>myn_woordenlijst.tab</code> en niet <code>myn_woordenlijst.tab.csv</code>. Corrigeer indien nodig.</p>
	
	<p>Indien nodig kunt u de UTF-8-codering selecteren vóór het opslaan. Hernoem in dit geval het bestand <code>myn_woordenlijst.utf8</code>.<a name="multiterm" id="multiterm"></a>
	<h2>Gebruik van Trados Multiterm</h2>
	
	<p>Woordenlijsten die zijn gemaakt met behulp van Trados Multiterm's tekstexportfunctie kunnen bijvoorbeeld zonder verdere aanpassingen worden gebruikt als OmegaT-woordenlijsten, vooropgesteld dat zij de bestandsextensie <code>.tab</code> hebben gekregen en de bron- en doelterm-velden respectievelijk de eerste twee velden zijn.</p>

<hr>

	<a name="commonglossaryproblems" id="commonglossaryproblems"></a>
	<h1>Algemene problemen met woordenlijsten</h1>

	<dl>
		<dt>Probleem: Er worden geen woordenlijstitems weergegeven.</dt>
		<dd>Mogelijke oorzaken:<ul>
			<li>geen woordenlijstbestand in de map "glossary"</li>
			<li>woordenlijstbestand is leeg</li>
			<li>het woordenlijstbestand heeft niet de juiste extensie (.tab of .utf8)</li>
			<li>het woordenlijstbestand heeft niet de juiste codering</li>
			<li>er staan in het actieve segment geen termen die overeenkomen met enige term in de woordenlijst</li>
			<li>één of meer van de bovenstaande problemen zijn gerepareerd, maar het project is nog niet opnieuw geladen.</li>
		</ul>
		</dd>

		<dt>Probleem: In het venster Woordenlijst worden sommige tekens niet juist weergegeven (maar dezelfde tekens worden wel goed weergegeven in het venster Bewerken).</dt>
		<dd>Mogelijke oorzaken:<ul>
			<li>de extensie komt niet overeen met de bestandscodering.</li>
		</ul>
		</dd>
	</dl>
	
	<hr>

	<p><a href="legalNotices.html">Auteursrechten</a></p>
</body>
</html>
