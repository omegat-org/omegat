<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Zoeken - OmegaT 1.7.3 Gebruikershandleiding</title>
</head>
<body>

	<h1>Zoeken</h1>

	<ul>
		<li><a href="#searchwindow">venster Zoeken</a>
			<ul>
				<li><a href="#calling">Een zoekactie beginnen</a></li>
				<li><a href="#location">Zoeklocatie</a></li>
			</ul>
		</li>
		<li><a href="#searchmethods">Zoeken methodes</a></li>
		<li><a href="#usingwildcards">Jokertekens gebruiken</a></li>
		<li><a href="#usingregularexpressions">Reguliere uitdrukkingen gebruiken</a></li>
		<li><a href="#display">Zoekresultaten weergeven</a></li>
	</ul>



<hr>

	<a name="searchwindow" id="searchwindow"></a>
	<h1>venster Zoeken</h1>

	<a name="calling" id="calling"></a>
	<h2>Een zoekactie beginnen</h2>
	
	<p>OmegaT verschaft een groot scala aan zoekfuncties. Roep het venster <strong>Zoeken</strong> op met <code>Ctrl+F</code> en voer het woord of de frase waarnaar u wilt zoeken in het vak <strong>Zoeken naar</strong> in.</p>
	
	<p>Als alternatief kunt u in het venster Bewerken een woord of frase selecteren in het bewerkingsveld (doeltekst of het actieve segment) en drukken op <code>Ctrl+F</code>. Het woord of de frase wordt in dit geval automatisch ingevoegd in het vak <strong>Zoeken naar</strong>.</p>

	<p>Opnieuw oproepen van het venster <strong>Zoeken</strong> zal een nieuw venster maken. U zou dus kunnen eindigen met een aantal zoekvensters als u ze vergeet te sluiten.</p>
	
	<a name="location" id="location"></a>
	<h2>Zoeklocatie</h2>
	
	<p>Zoekacties gebeuren zowel in het bron- als doelgedeelte van een project. U kunt zoeken in</p>

	<ul>
		<li>alleen het project (standaardinstelling)</li>
		<li>het project en ook in de verwijzingsvertaalgeheugens in /tm/ (kies <i>Zoeken in TM's</i>)</li>
		<li>Eén enkel bestand of een map die een aantal bestanden bevat (kies <i>Bestanden zoeken</i>)</li>
	</ul>

	<p>In het laatste geval zal OmegaT alleen zoeken in de bestanden die het kan lezen (Zie <a href="filesToTranslate.html">Ondersteunde bestandsformaten</a>).</p>



<hr>

	<a name="searchmethods" id="searchmethods"></a>
	<h1>Zoeken methodes</h1>

	<p>Selecteer de methode met behulp van de optieknoppen. U kunt kiezen uit twee methodes om te zoeken:</p>

	<dl>
		<dt><strong>exact zoeken</strong></dt><dd>Zoekt naar segmenten die de tekenreeks bevatten die u heeft opgegeven.</dd>
		<dt><strong>sleutelwoorden zoeken</strong></dt><dd>Zoekt naar segmenten die alle sleutelwoorden bevatten die u heeft opgegeven, in willekeurige volgorde.</dd>
	</dl>

	<p>Voor elk van deze twee methoden kunt u de volgende drie opties kiezen:</p>

	<dl>
		<dt><strong>Hoofd-/kleine letters</strong></dt><dd>Indien geselecteerd zal het zoeken worden uitgevoerd voor de exacte opgegeven tekenreeks, anders zullen hoofdletters worden genegeerd.</dd>
		<dt><strong>reguliere uitdrukkingen</strong></dt><dd>Indien geselecteerd zal de tekenreeks waarnaar gezocht wordt worden behandeld als een reguliere uitdrukking (in het geval van zoeken naar sleutelwoorden worden ze behandeld als meerdere uitdrukkingen).</dd>
		<dt><strong>zoeken in TM's</strong></dt><dd>Indien geselecteerd worden alle vertaalgeheugens opgenomen in de zoekactie.</dd>
	</dl>

	<p>Een <strong>exacte zoekactie</strong> zoekt naar een frase, hetgeen betekent dat als er meerdere woorden zijn ingevoerd, zij slechts zullen worden gevonden als zij in exact dezelfde volgorde voorkomen. Exact zoeken is hetzelfde als een zoekactie met "exacte frase" in een internetzoekmachine zoals Google.</p>

	<p>Selecteer <strong>sleutelwoorden zoeken</strong> om te zoeken naar een willekeurig aantal individuele woorden, gescheiden door spaties en in willekeurige volgorde. OmegaT zal een lijst weergeven waarin alle segmenten staan waarin de woorden voorkomen. Zoeken met sleutelwoord is hetzelfde als zoekacties "met alle woorden" in een internetzoekmachine zoals Google (logische EN).</p>



<hr>

	<a name="usingwildcards" id="usingwildcards"></a>
	<h1>Jokertekens gebruiken</h1>

	<p>In zowel exact zoeken als zoeken naar sleutelwoorden kunnen de jokertekens '<code>*</code>' en '<code>?</code>' worden gebruikt. Zorg ervoor dat de optie <strong>reguliere uitdrukkingen</strong> niet is geselecteerd om jokertekens te gebruiken, anders worden deze tekens geïnterpreteerd als speciale tekens voor reguliere uitdrukkingen.</p>
	
	<p>Het teken '<strong>*</strong>' komt overeen met nul of meer tekens (de zoekterm '<strong>run*</strong>' zal bijvoorbeeld overeenkomen met '<strong>run</strong>', '<strong>runs</strong>' en '<strong>running</strong>'.</p>
	
	<p>Het teken '<strong>?</strong>' komt overeen met precies één teken ('<strong>run?</strong>' zal bijvoorbeeld overeenkomen met '<strong>runs</strong>' en '<strong>rung</strong>', maar niet met '<strong>run</strong>' of '<strong>running</strong>'.</p>

	<p>Als u wilt zoeken naar segmenten die <strong>*</strong> of <strong>?</strong> bevatten, moet u schakelen naar reguliere uitdrukkingen en deze tekens escapen door er een backslash ('\') voor te zetten, dus 'x\*y' om gevallen van 'x*y' te vinden en 'x\?<code>y</code>' om gevallen van '<code>x?y</code>' te vinden.</p>



<hr>

	<a name="usingregularexpressions" id="usingregularexpressions"></a>
	<h1>Reguliere uitdrukkingen gebruiken</h1>

	<p>Een zoekactie met reguliere uitdrukkingen is een krachtig middel om te zoeken naar tekenreeksen. Het komt overeen met zoeken met jokertekens, maar is veel meer flexibel.</p>
	
	<p>De reguliere uitdrukkingen die worden gebruikt in zoekacties zijn die welke worden ondersteund door Java. Een korte samenvatting is beschikbaar in de appendix <a href="regexp.html">Constructies van reguliere uitdrukkingen</a>.</p>
	
	<p>Als u meer specifieke informatie nodig heeft raadpleeg dan <a href= "http://java.sun.com/j2se/1.4.2/docs/api/java/util/regex/Pattern.html"> http://java.sun.com/j2se/1.4.2/docs/api/java/util/regex/Pattern.html</a>.</p>
		
	<p>U kunt eenvoudige handleidingen vinden op het web (<a href="http://www.regular-expressions.info/quickstart.html">http://www.regular-expressions.info/quickstart.html</a> bijvoorbeeld.)</p>
	
<hr>

	<a name="display" id="display"></a>
	<h1>Zoekresultaten weergeven</h1>
	
	<p>Door op de zoekknop te drukken na het invoeren van een zoek-tekenreeks in het zoekvak zullen alle segmenten in het project, die de gezochte tekenreeks bevatten, worden weergegeven. Omdat OmegaT alle identieke segmenten behandelt als één entiteit wordt alleen het eerste unieke segment getoond.</p>
	
	<p>De segmenten worden weergegeven in de volgorde waarin zij in het project voorkomen. Vertaalde segmenten zullen worden weergegeven met de originele tekst boven en de vertaalde tekst eronder, niet-vertaalde segmenten zullen alleen in originele tekst worden weergegeven.</p>

	<p>U kunt op een segment klikken om het naar voren te brengen in het venster Bewerken om te wijzigen. Daarna kunt u teruggaan naar het venster Zoeken en naar het volgende gevonden segment gaan om het ook aan te passen. Zo'n patroon is handig voor het bijwerken van terminologie.</p>

	<hr>
	
	<p><a href="legalNotices.html">Auteursrechten</a></p>
</body>
</html>
