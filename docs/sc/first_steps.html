<html>
   <head>
      <meta http-equiv="Content-Type" content="text/html; charset=UTF-8">
   
      <title>Impara a impreare OmegaT in 5 minutos!</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.79.1">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="chapter">
         <div class="titlepage">
            <div>
               <div>
                  <h2 class="title"><a name="chapter.instant.start.guide"></a>Impara a impreare OmegaT in 5 minutos!
                  </h2>
               </div>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>Cunfigura unu progetu nou<a class="indexterm" name="d0e7"></a></h2>
                  </div>
               </div>
            </div>
            <p><em><span class="remark">Note:</span></em> In unu Mac de Apple, imprea sa tecla <span class="keycap"><strong>Command</strong></span> imbetzes de sa tecla <span class="keycap"><strong>Control</strong></span>.
            </p><a class="indexterm" name="d0e22"></a><p>Pro cumintzare a impreare OmegaT, crea in antis unu progetu chi cuntèngiat totu is archìvios, che a s'archìviu de orìgine,
               memòrias de tradutzione, glossàrios e mancari puru s'archìviu tradùidu.  In su menù <span class="guimenu">Progetu</span>, sèbera <span class="guimenuitem">Nou...</span> e iscrie unu nòmine pro su progetu tuo. Regorda in ue ses creende su progetu, ca as a tènnere bisòngiu de torrare luego a
               cussa cartella.
            </p>
            <p>A pustis de àere donadu unu nòmine a su progetu, s'at a abèrrere su cuadru de diàlogu <span class="guilabel">Crea unu progetu nou</span>. In pitzu de cussu cuadru de diàlogu, sèbera sa limba de s'archìviu de orìgine e sa limba chi at a tènnere s'archìviu tradùidu,
               e incarca <span class="guibutton">AB</span> pro sighire.
            </p>
            <p>Si boles modificare cale si siat cunfiguratzione de custu cuadru de diàlogu, bi podes torrare cando boles cun <span class="keycap"><strong>Ctrl+E.</strong></span></p>
            <p>A pustis, s'at a abèrrere su cuadru de diàlogu <span class="guilabel">Archìvios de su progetu</span>. Incarca subra <span class="guibutton">Còpia archìvios in sa cartella de orìgine...</span> pro seberare is archìvios de orìgine tuos. OmegaT at a copiare is archìvios seletzionados in sa cartella <code class="filename">/source/</code> de su progetu chi as creadu. Cando is archìvios de orìgine ant a èssere istados carrigados in s'<span class="guilabel">Editore</span>, as a pòdere serrare su cuadru de diàlogu <span class="guilabel">Archìvios de su progetu</span>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>Borta s'archìviu
                     </h2>
                  </div>
               </div>
            </div>
            <p>OmegaT t'at a presentare unu segmentu de tradùere a sa borta. Cando as a àere tradùidu cada segmentu, preme <span class="keycap"><strong>Ctrl+U</strong></span> pro mòere a su segmentu de bortare imbeniente (o <span class="keycap"><strong>Ctrl+majùscula+U</strong></span> pro mòere a su segmentu tradùidu imbeniente). Cando as a bòlere bìdere comente at a èssere sa tradutzione tua in su formadu
               finale, preme <span class="keycap"><strong>Ctrl+D</strong></span> pro generare is documentos tradùidos, chi ant a èssere creados in sa cartella <code class="filename">/target/</code> de su progetu tuo. In sa tradutzione, imprea is menùs <span class="guimenu">Modìfica</span> e <span class="guimenu">Bae a</span> pro àteras funtziones ùtiles.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e88"></a>Controlla is etichetas tuas
                     </h2>
                  </div>
               </div>
            </div>
            <p>Si is archìvios de orìgine tuos tenent formadu, che a Microsoft Word, LibreOffice Writer o HTML, OmegaT at a cunvertire su
               formadu in etichetas a s'inghìriu de su testu chi ses bortende. A s'ispissu, is documentos ant a cuntènnere etichetas chi
               no currispondent a su formadu, però chi sunt importantes in is archìvios de orìgine (e in is archìvios tradùidos). Una frase
               de orìgine podet èssere che:
            </p>
            <div class="mediaobject" align="justify"><img src="images/InstantGuide_1.png" align="justify"></div>
            <p>
               
            </p>
            <p>In cada manera, OmegaT at a presentare sa frase in custa manera:</p>
            <div class="mediaobject" align="justify"><img src="images/InstantGuide_2.png" align="justify"></div>
            <p>
               
            </p>
            <p>Is etichetas de OmegaT sunt in colore murru, in manera chi siant fàtziles de reconnòschere. Sunt protègidas, pro chi is cuntenutos
               non potzant èssere modificados, però ddas podes cantzellare, insertare a manu o ddas mòere in àteras positziones de sa frase
               tradùida. In cada manera, si faghes una faddina iscriende is etichetas de formadu, podet dare chi is archìvios tradùidos tuos
               no potzant èssere abertos. Duncas, preme <span class="keycap"><strong>Ctrl+majùscula+V</strong></span> in antis de generare is archìvios tradùidos pro controllare chi is etichetas sunt curretas.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e112"></a>Gènera s'archìviu tradùidu
                     </h2>
                  </div>
               </div>
            </div>
            <p>Cando as a èssere seguru chi non bi sunt faddinas in is etichetas de sa tradutzione tua, preme <span class="keycap"><strong>Ctrl+D</strong></span> pro generare is archìvios tradùidos, chi ant a èssere creados in sa cartella <code class="filename">/target/</code> de su progetu tuo.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e123"></a>Àteras cosas de importu
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Si no resesses a carrigare un'archìviu in s'<span class="guilabel">Editore</span> de OmegaT, podet dare chi siat in unu formadu non reconnotu. Abbàida <a class="link" href="#">Filtros de archìviu</a> pro bìdere sa lista de formados reconnotos dae OmegaT. 
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Podes creare unu progetu nou pro cada tarea noa, e semper podes agiùnghere archìvios de orìgine noos a unu progetu.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Su cuadru de diàlogu de propiedades de su progetu cuntenet is cunfiguratziones initziales de su progetu. Si ti ddas ismèntigas,
                        ddu podes abèrrere cun <span class="keycap"><strong>Ctrl+E</strong></span>. Pro bìdere una lista de is archìvios de su progetu, aberi su cuadru de diàlogu <span class="guilabel">Archìvios de su progetu</span> cun is teclas <span class="keycap"><strong>Ctrl+L</strong></span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>A sa fine de sa tradutzione, OmegaT esporta tres memòrias de tradutzione cun su nòmine <code class="filename">level1</code>, <code class="filename">level2</code> e <code class="filename">omegat</code> in sa cartella de su progetu tuo. Is memòrias <code class="filename">level1</code> e <code class="filename">level2</code> podent èssere cumpartzidas cun is usuàrios de àteros programmas de tradutzione. Sa memòria cun su nòmine <code class="filename">omegat</code> podet èssere impreada cun OmegaT in progetos futuros. Si pones custos archìvios de memòria de tradutzione in sa cartella
                        <code class="filename">/tm/</code> de su progetu, OmegaT bi at a chircare in automàticu segmentos simigiantes, tzerriados "cointzidèntzias partziales" o "fuzzy
                        matches". 
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Podes agiùnghere tèrmines noos a su glossàriu cun is teclas <span class="keycap"><strong>Ctrl+majùscula+G</strong></span>, o podes copiare glossàrios chi esistint giai in sa cartella <code class="filename">/glossary/</code> de su progetu tuo, e OmegaT bi at a chircare paràulas in automàticu.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Podet èssere ùtile chircare paràulas e frases in su testu de orìgine e in sa tradutzione: imprea su cuadru de diàlogu <span class="guilabel">Chirca testu</span> tràmite is teclas <span class="keycap"><strong>Ctrl+F</strong></span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Leghe un'introdutzione prus cumpleta in sa ghia <a class="ulink" href="https://omegat.org/files/OmegaT_for_Beginners.pdf" target="_top">OmegaT for beginners</a> de su situ web de OmegaT. Si ti serbit agiudu cun cale si siat aspetu de OmegaT, aderi a su <a class="ulink" href="https://omegat.org/support" target="_top">grupu de usuàrios de OmegaT</a>.
                     </p>
                  </li>
               </ul>
            </div>
         </div>
      </div>
   </body>
</html>