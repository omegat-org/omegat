<html>
<head>
   <meta http-equiv="content-type" content="text/html; charset=UTF-8">
   <title>Vodič za brzi početak - Priručnik za korisnike OmegaT 1.6.2</title>
</head>
<body>

<h1>Vodič za brzi početak</h1>
<p>ili <strong>kako početi s korištenjem OmegaT u roku od 5 minuta</strong></p>

<p><strong>Ovaj vodič za brzi početak predstavlja samo najosnovnije uputstvo. U idealnom slučaju, svi korisnici bi trebalo da pročitaju priručnik i upoznaju se sa svim mogućnostima koje pruža OmegaT. Radi prikazivanja Priručnika za korisnike, pritisni "F1". Kratice navedene u ovome tekstu koriste uobičajeno "ctrl+key", dok će korisnici na Mac-u, za ovu komandu imati "cmd+key". Taster "cmd" je onaj koji na Apple tastaturama ima oznaku "apple".</strong></p>

<h2>Sadržaj</h2>
   <ol><li>Način rada OmegaT u kratkim crtama</li>
   <li>Prevođenje pomoću OmegaT</li>
   <li>Radnje s tagovanim tekstom</li></ol>

<hr>

<a name="Briefly.2C_how_OmegaT_works"></a>
<h2>1. Način rada OmegaT u kratkim crtama</h2>

<p>Polje rada OmegaT sastoji se od tri odvojena okna. Veličina svakoga od njih dade se mijenjati pomoću miša. Na lijevoj strani nalazi se Editor u kome ukucavaš svoj prevod. Na desnoj strani u gornjem uglu, nalazi se Prikazivač podudarnosti, gdje su predstavljene podudarnosti iz prevodne memorije. Ispod njega stoji Prikazivač rječnika, gdje su predstavljene terminološke podudarnosti.</p>

<p>U oknu editora OmegaT prikazuje izvorni tekst 'segmentiran' u rečenice (ili odjeljke – pogledaj Priručnik tako što ćeš pritisnuti "<strong>F1</strong>"). Predmetne segmente prevodiš postupno, jedan iza drugog. Kako se premještaš iz segmenta u novi segment, tvoj prevod se registruje u memoriju prevoda. Po obavljenom prevođenju svih segmenata (ili i prije, ako tako želiš), OmegaT će upotrijebiti memoriju prevoda kako bi u direktorijumu “Target” generisala prevedene dokumente.</p>

<p>Tvoj rad na prevođenju, OmegaT organizuje u takozvane projekte. Za svaki od projekata OmegaT će načiniti jedan skup direktorijuma. U njima se arhiviraju izvorni dokumenti namijenjeni prevođenju, rječnici koje ev. želiš koristiti i bilo koja memorija prevoda koju takođe želiš upotrijebiti. OmegaT takođe stvara direktorijum pod nazivom “Target” koji će sadržati sve finalne prevedene dokumente.</p>

<hr>
<a name="How_to_translate_using_OmegaT"></a>
<h2>2. Prevođenje pomoću OmegaT</h2>

<a name="Create_and_open_a_new_project"></a>
<h3>a. Stvori i otvori novi projekt</h3>

<p>Iz menija izaberi <strong>Projekat -&gt; Novi...</strong>.</p>

<p>Naviguj do direktorijuma gdje želiš spašavati datoteke projekta i ukucaj naziv prevodnog projekta. Ovaj naziv će se koristiti za glavni projektni direktorijum; sve datoteke projekta biće arhivirane u ovom direktorijumu i ispod njega.</p>

<p>OmegaT će te preko donjeg dijaloga pitati da potvrdiš ili promijeniš direktorijume projekta koje treba stvoriti:</p>

<center><img src="images/NewProject.png" alt="Okno za podešavanje settinga projekta " ></center>

<p>Možeš jednostavno prihvatiti mjesto pod-direktorijuma, ali se prvo postaraj da šifre izvornog jezika i jezika prevoda, budu ispravne. Izaberi šifru jezika (od 2 slova) ili šifru za jezik-i-zemlju (2 + 2 slova) iz drop-down liste, ili ih ukucaj ručno (pridržavaj se forme od 2 slova). Zapamti lokaciju Target pod-direktorijuma (onog za prevedene dokumente).</p>

<p>Ako hoćeš da ti OmegaT segmentira na nivou rečenice umjesto po "odjeljcima", bilo bi pametno da iscrpno provjeriš Pravila segmentacije.</p>

<p>Kad klikneš na OK za prihvat setup-a projekta, OmegaT će ti tražiti da odabereš izvorne dokumente za uvoz. Možeš uvoziti pojedinačne datoteke, ili čitava stabla direktorijuma (sa svim datotekama u pod-direktorijumima). Ukoliko si slučajno uvezao/la pogrešna dokumenta ili previše njih, možeš ih jednostavno ukloniti iz izvornog direktorijuma tvog OmegaT projekta (na primjer, tako što ćeš koristiti tvoj sistemski file manager).</p>

<p>Radi provjere liste datoteka namijenjenih prevođenju, razgledaj okno sa <strong>Projektnim datotekama</strong> (Meni: <strong>Projekat → Projektne datoteke...</strong>, ukoliko se isti ne otvori automatski). Ako je u međuvremenu došlo do promjene sadržaja Izvornog direktorijuma, ne zaboravi da prvo ponovno učitaš projekt (Meni: <strong>Projekat -&gt; Učitaj iznova</strong>). OmegaT će pod "default" otvoriti prvu datoteku u listi projekta.</p>

<p>Imaj u vidu da se pomoću OmegaT mogu jedino prevoditi datoteke u dolje spomenutim formatima. Datoteke u drugim formatima će biti zanemarene.<ul>
<li>Open Document Format (ODF ISO/IEC 26300)</li>
<li>OpenOffice.org </li>
<li>XHTML, HTML </li>
<li>HTML Help Compiler (HCC)</li>
<li>DocBook </li>
<li>plaintext </li>
<li>bundle.properties Java </li>
<li>monolingual .po </li>
<li>INI ('key=value' format) </li>
</ul>
</p>

<a name="Translate_the_segments_one_by_one"></a>
<h3>b. Segmente prevodiš postupno, jedan iza drugog.</h3>

<p>Pošto su definisani projekt i datoteke namijenjene prevođenju, OmegaT će u editoru otvoriti prvu izvornu datoteku. Prvi segment ispisan je na zelenoj podlozi; ispod njega, u polju “target”, prikazan je isti izvorni tekst. (U ovoj poziciji, sav tekst izvan polja target je protektovan i ne može ga se mijenjati.) Svoj prevod moraš ispisati između tagova &lt;segment 0001&gt; i &lt;kraj segmenta&gt;, tako što ćeš pisati preko izvornog teksta.</p>

<p>Radi prelaska u sljedeći segment, pritisni "<strong>ENTER</strong>".</p>

<p>Napomena:<br> - Radi pomjeranja u bilo koji drugi dio sa tekstom, gore ili dolje, klikni dva puta na rečenicu ili odjeljak koje želiš otvoriti. <br> - Ukoliko ti više odgovara da prevodiš u prazno target polje, ovu opciju podesićeš preko <strong>Opcije -&gt; Ponašanje uređivanja...</strong></p>

<p>Poslije pritiska na "<strong>ENTER</strong>", odigrava se nekoliko nevidljivih radnji: <br> OmegaT dodaje par segmenata (izvorni segment i njegov prevod) u memoriju prevoda i takođe automatski prevodi sve identične segmente koje pronađe u ostalih datotekama projekta. Program takođe skenira memoriju prevoda u potrazi za podudarnostima koje se odnose na sljedeći neprevedeni segment.</p>

<a name="Use_TM_and_glossary_matches"></a>
<h3>c. Koristi podudarnosti iz memorije prevoda i rječnika</h3>

<a name="TM_matches"></a>
<h4>1. Podudarnosti sa memorijom prevoda (TM)</h4>

<p>Ukoliko OmegaT za naredni segment u memoriji prevoda pronađe bilo kakva podudaranja (od 30% ili više – pogledaj priručnik), prikazaće ih u Prikazivaču podudarnosti. Prva podudarnost je u Prikazivaču podudarnosti automatski pre-selektovana.</p>
<p>Radi umetanja podudarnosti iz memorije prevoda u Prikazivaču podudarnosti u tvoje target polje, možeš koristiti kratice na tastaturi:<br>
<ul>
   <li>Radi umetanja pre-selektovane podudarnosti na mjesto pozicije kursora, pritisni <code>Ctrl+I</code> , ili...</li>
   <li>Da prepišeš cijeli segment sa pre-selektovanom podudarnošću, pritisni <code>Ctrl+R</code> .</li>
</ul>
</p>

<p>Ukoliko postoji nekoliko podudarnosti, dok ti međutim ne želiš da koristiš onu koja je pre-selektovana:<br>
<ul>
	<li>U Prikazivaču podudarnosti izaberi podudarnost koja ti se najviše dopada: <code>Ctrl+2</code> za drugu po redu prikazanu podudarnost, <code>Ctrl+3</code> za treću, itd.</li>
	<li>Potom, kako smo gore naveli, koristi kratice <code>Ctrl+I</code> ili <code>Ctrl+R</code>.</li>
</ul>
</p>

<p>(Možeš podesiti OmegaT da, po otvaranju segmenta, u target polje automatski umetne bilo koju prvu podudarnost višu od određenog procenta. Ovu opciju podesi preko <strong>Opcije -&gt; Ponašanje uređivanja...</strong>)</p>

<a name="Glossary_matches"></a>
<h4>2. Podudarnosti sa rječnikom</h4>

<p>Ukoliko OmegaT u rječniku pronađe termine koji su 100% podudarni, isti će se radi orijentacije vidjeti u Prikazivaču rječnika. Ovi termini se pomoću kratica ne daju prenijeti.</p>

<a name="Create_the_translated_documents"></a>
<h3>d. Sačini prevedene dokumente</h3>

<p>Pošto si preveo/la sve segmente (ili ako želiš, i ranije), OmegaT će ažurirati target dokument(e) tako što će koristiti prevode pohranjene u memoriji prevoda.</p>

<p>U te svrhe, iz menija izaberi <strong>Projekat -&gt; Sačini prevedene dokumente</strong>.</p>

<p>OmegaT će od svih prevodivih dokumenata iz izvornog direktorijuma projekta, bez obzira da li su oni prevedeni u cijelosti ili djelimično, sagraditi njihove prevedene verzije. Cjelovito ili djelimično prevedene datoteke se spašavaju u projektnom Target direktorijumu.</p>

<p>Radi finalizacije tvog prevoda, otvori target datoteke u za to pogodnim aplikacijama (pretraživaču, tekst procesoru...) kako bi se provjerili sadržaj i formatacija tvog prevoda. Moćeš se nakon toga, radi potrebnih korekcija, ponovo vratiti na OmegaT; ne zaboravi da ponovo sačiniš prevedene dokumente.</p>

<hr>
<a name="Dealing_with_tagged_text"></a>
<h2>3. Radnje s tagovanim tekstom</h2>

<p>OmegaT svojim posebnim tagovima markira tekst kako bi se sačuvala formatacija izvornih dokumenata (podebljana slova, kurziv, itd.); Tagove u OmegaT sačinjavaju jedno ili više slova iza kojih slijedi jedna ili više brojki. U tagovima se ponekad koristi i znak "/" (na primjer: &lt;f0&gt;, &lt;br10/&gt;, &lt;/s2&gt; itd.).</p>

<p>Moraš obratiti pažnju na ove tagove i voditi računa da su u target dokumenta uvršteni na pravilan način. (Za napredno uređivanje tagova, pogledaj Priručnik za korisnike OmegaT.)</p>

<a name="An_example..."></a>
<h3>a. Evo jednog primjera...</h3>

<p>U ovim primjerima smo, da bi isti bili vidljiviji, tagovima dali <font color="#ff0000">crvenu</font> podlogu. Međutim, oni u OmegaT, neće imati ovu ili sličnu obojenu podlogu.</p>

<p>
<strong>Evo primjera za jedan segment pisan u HTML-u:</strong>
</p>

<p>
<code><font color="#ff0000">&lt;p&gt;</font>Drugačiji font za prikazivanje može se izabrati putem dijaloga  <font color="#ff0000">&lt;b&gt;</font>Prikaz fontova<font color="#ff0000">&lt;/b&gt;</font>. Otvori ga preko <font color="#ff0000">&lt;i&gt;</font>Settings<font color="#ff0000">&lt;/i&gt;</font> &amp;gt; pozicije u meniju <font color="#ff0000">&lt;i&gt;</font>Prikaz fontova...<font color="#ff0000">&lt;/i&gt;</font>. U okviru dijaloga može se promijeniti tip fonta i njegova veličina.<font color="#ff0000">&lt;/p&gt;</font></code>
</p>

<p>
<strong>Evo kako će ga OmegaT prikazati, sa crvenom podlogom:</strong>
</p>

<p>
<code>Drugačiji font za prikazivanje može se izabrati putem dijaloga <font color="#ff0000">&lt;b0&gt;</font>Prikaz fontova<font color="#ff0000">&lt;/b0&gt;</font>. Otvori ga preko <font color="#ff0000">&lt;i1&gt;</font>Settings<font color="#ff0000">&lt;/i1&gt;</font> &gt; <font color="#ff0000">&lt;i2&gt;</font> pozicije u meniju Prikaz fontova...<font color="#ff0000">&lt;/i2&gt;</font>. U okviru dijaloga može se promijeniti tip fonta i njegova veličina.</code>
</p>

<p>
<strong>Evo kako bi preveo/la taj segment (primjer je na jeziku Afrikaans):</strong>
</p>

<p>
<code>'n Mens kan 'n ander vertoonfont kies met die 
<font color="#ff0000">&lt;b0&gt;</font>Vertoonfont<font color="#ff0000">&lt;/b0&gt;</font>-dialoogkassie. 
Kies <font color="#ff0000">&lt;i1&gt;</font>Opstelling<font color="#ff0000">&lt;/i1&gt;</font> 

&gt; <font color="#ff0000">&lt;i2&gt;</font>Vertoonfont...<font color="#ff0000">&lt;/i2&gt;</font> 
op die kieslys. Die lettertipe én die lettergrootte kan met dié 
dialoogkassie verander word.</code>
</p>

<p>
<strong>Pošto OmegaT sačini prevedeni dokument, HTML će imati sljedeći izgled:</strong>
</p>

<p>
<code><font color="#ff0000">&lt;p&gt;</font>'n Mens kan 'n ander vertoonfont kies 
met die <font color="#ff0000">&lt;b&gt;</font>Vertoonfont<font color="#ff0000">&lt;/b&gt;</font>-dialoogkassie. 
Kies <font color="#ff0000">&lt;i&gt;</font>Opstelling<font color="#ff0000">&lt;/i&gt;</font> 

&amp;gt; <font color="#ff0000">&lt;i&gt;</font>Vertoonfont...<font color="#ff0000">&lt;/i&gt;</font> 
op die kieslys. Die lettertipe én die lettergrootte kan met dié 
dialoogkassie verander word.<font color="#ff0000">&lt;/p&gt;</font></code>
</p>

<a name="Tag_verification"></a>
<h3>b. Provjera tagova</h3>

<p>OmegaT loše tagove u prevedenim dokumentima ne može otkriti automatski. Pre nego što isporučiš dokument svom klijentu, trebalo bi da provjeriš da li tagovi eventualno imaju grešaka u sebi.</p>

<p>Izaberi sa menija <strong>Alatke -&gt; Provjeri valjanost tagova</strong>. Ukazaće se jedna tabela sa segmentima u kojima nisu saglasni tagovi u izvornom i završnom dokumentu. Klikni na broj segmenta.</p>

<p>Automatski ćeš se u Editoru naći u području lošeg segmenta, te možeš popraviti tagove.</p>

<p>Ponekad se desi da se uslijed grešaka u tagovima dokument ne može ni otvoriti. Stoga se, prije nego sačiniš prevedene datoteke, moraš postarati oko popravke svih grešaka u tagovima.</p>

<p>I na kraju, uvijek dva puta provjeri definitivno stanje formatacije, tako što ćeš prevedeni dokument otvoriti u odgovarajućem prikazivaču ili editoru.</p>
<hr>
</body>
</html>