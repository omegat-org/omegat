<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Vodič za brzi početak - Priručnik za korisnike OmegaT 1.7.3</title>
</head>

<body>
	<h1>Počni koristiti OmegaT već poslije 5 minuta!<br> - Vodič za brzi početak</h1>

	<p>Ovaj vodič za brzi početak predstavlja samo najosnovnije uputstvo. U idealnom slučaju, svi korisnici bi trebalo da pročitaju Priručnik za korisnike i upoznaju se sa svim mogućnostima koje pruža OmegaT.</p>
	
	<p>Radi prikazivanja Priručnika za korisnike, pritisni "F1", ili pak, koristi meni: <strong>Pomoć → Priručnik za korisnike</strong>. Jedino verzija Priručnika za korisnike na ovom mjestu, uključuje i poveznice na sve bitne odjeljke u njemu.</p>

	<p>Kratice navedene u ovome tekstu koriste uobičajeno "ctrl+key", dok će korisnici na Mac-u, za ovu komandu imati "cmd+key". Dirka "cmd" ima oznaku "command" ili apple znak na Apple tastaturama.</p>
	
	<p>Kad otvoriš projekt, ovo kratko uputstvo će se zatvoriti. Po zatvaranju projekta, ono će se opet pojaviti u oknu.</p>
	
	<ul>
		<li>Način rada OmegaT u kratkim crtama</li>
		<li>Prevođenje pomoću OmegaT</li>
		<li>Način rada sa tagovanim tekstom</li>
	</ul>
	
	<hr>

	<h1>Način rada OmegaT u kratkim crtama</h1>

	<p>Polje rada OmegaT sastoji se od jedne površine sa tri izdjeljena okna. Veličina svakoga od njih dade se mijenjati pomoću miša. Na lijevoj strani nalazi se Editor u kome ukucavaš svoj prevod. Na desnoj strani u gornjem uglu, nalazi se Prikazivač podudarnosti, gdje su predstavljene podudarnosti iz prevodne memorije. Ispod njega stoji Prikazivač rječnika, gdje su predstavljene terminološke podudarnosti.</p>

	<p>U oknu editora OmegaT prikazuje izvorni tekst 'segmentiran' u rečenice' (ili odjeljke). Predmetne segmente prevodiš postupno, jedan iza drugog. Kako se premještaš iz segmenta u novi segment, tvoj prevod se registruje u memoriju prevoda. Po obavljenom prevođenju svih segmenata (ili i prije, ako tako želiš), OmegaT će upotrijebiti memoriju prevoda kako bi u direktorijumu “Target” generisala prevedene dokumente.</p>

	<p>Tvoj rad na prevođenju, OmegaT organizuje u takozvane projekte. Za svaki od projekata OmegaT će načiniti jedan skup direktorijuma. U njima se arhiviraju izvorni dokumenti namijenjeni prevođenju, rječnici koje ev. želiš koristiti i bilo koja memorija prevoda koju takođe želiš upotrijebiti. OmegaT takođe stvara direktorijum pod nazivom “Target” koji će sadržati sve finalne prevedene dokumente.</p>

	<hr>

	<h1>Prevođenje pomoću OmegaT</h1>

	<h2>Stvori i otvori novi projekt</h2>

	<p>Iz menija izaberi <strong>Projekt -&gt; Novi...</strong>.</p>

	<p>Naviguj do direktorijuma gdje želiš spašavati datoteke projekta i ukucaj naziv prevodnog projekta. Ovaj naziv će se koristiti za glavni projektni direktorijum; sve datoteke projekta biće arhivirane u ovom direktorijumu i ispod njega.</p>

	<p>OmegaT će te preko donjeg dijaloga pitati da potvrdiš ili promijeniš direktorijume projekta koje treba stvoriti:</p>

	<p align="center">
		<img src="images/NewProject.png" name="graphics1" alt= "Okno za podešavanje settinga projekta " align="bottom" border="0" id="graphics1">
	</p>

	<p>Možeš jednostavno prihvatiti mjesto pod-direktorijuma, ali se prvo postaraj da šifre izvornog jezika i jezika prevoda, budu ispravne. Izaberi šifru jezika (od 2 slova) ili šifru za jezik-i-zemlju (2 + 2 slova) iz drop-down liste, ili ih ukucaj ručno (pridržavaj se forme od 2 slova). Zapamti lokaciju Target pod-direktorijuma (onog za prevedene dokumente).</p>

	<p>Ako hoćeš da ti OmegaT segmentira na nivou rečenice umjesto po "odjeljcima", bilo bi pametno da iscrpno provjeriš Pravila segmentacije.</p>

	<p>Kad klikneš na OK za prihvat setup-a projekta, OmegaT će ti tražiti da odabereš izvorne dokumente za uvoz. Možeš uvoziti pojedinačne datoteke, ili čitava stabla direktorijuma (sa svim datotekama u pod-direktorijumima). Ukoliko si slučajno uvezao/la pogrešna dokumenta ili previše njih, možeš ih jednostavno ukloniti iz izvornog direktorijuma tvog OmegaT projekta (na primjer, tako što ćeš koristiti tvoj sistemski file manager).</p>

	<p>Radi provjere liste datoteka namijenjenih prevođenju, razgledaj okno sa <strong>Projektnim datotekama</strong> (Meni: <strong>Projekt → Projektne datoteke...</strong>, ukoliko se isti ne otvori automatski). Ako je u međuvremenu došlo do promjene sadržaja Izvornog direktorijuma, ne zaboravi da prvo ponovno učitaš projekt (Meni: <strong>Projekt -&gt; Učitaj iznova</strong>). OmegaT će pod "default" otvoriti prvu datoteku u listi projekta.</p>

	<p>Imaj u vidu da se pomoću OmegaT mogu jedino prevoditi datoteke u dolje spomenutim formatimam te pod uslovom da se oni podudaraju s oblicima definisanim u filtrima datoteka. Datoteke u drugim formatima će biti zanemarene.</p>

	<ul>
		<li>Open Document Format (ODF ISO/IEC 26300)</li>
		<li>OpenOffice.org</li>
		<li>XHTML, HTML</li>
		<li>HTML Help Compiler</li>
		<li>DocBook</li>
		<li>plain text</li>
		<li>bundle.properties Java</li>
		<li>monolingual .po</li>
		<li>INI ('key=value' format)</li>
		<li>Okapi monolingual XLIFF</li>
	</ul>

	<h2>Segmente prevodiš postupno, jedan po jedan.</h2>

	<p>Pošto su definisani projekt i datoteke namijenjene prevođenju, OmegaT će u editoru otvoriti prvu izvornu datoteku. Prvi segment ispisan je na zelenoj podlozi; ispod njega, u polju “target”, prikazan je isti izvorni tekst. (U ovoj poziciji, sav tekst izvan polja target je protektovan i ne može ga se mijenjati.) Svoj prevod moraš ispisati između tagova <code>&lt;segment 0001&gt;</code> i <code>&lt;kraj segmenta&gt;</code>, i to tako što ćeš pisati preko izvornog teksta.</p>

	<p>Radi prelaska u sljedeći segment, pritisni "<strong>ENTER</strong>".</p>

	<ul>
		<li>Radi pomjeranja u bilo koji drugi dio sa tekstom, gore ili dolje, klikni dva puta na rečenicu ili odjeljak koje želiš otvoriti.</li>
		<li>Ukoliko ti više odgovara da prevodiš u prazno target polje, ovu opciju podesićeš preko <strong>Opcije → Ponašanje uređivanja...</strong>.</li>
	</ul>

	<p>Poslije pritiska na "<strong>ENTER</strong>", odigrava se nekoliko nevidljivih radnji: OmegaT dodaje par segmenata (izvorni segment i njegov prevod) u memoriju prevoda i takođe automatski prevodi sve identične segmente koje pronađe u ostalih datotekama projekta. Program takođe skenira memoriju prevoda u potrazi za podudarnostima koje se odnose na sljedeći neprevedeni segment.</p>

	<h2>Koristi podudarnosti iz memorije prevoda i rječnika</h2>

	<h3>Podudarnosti sa memorijom prevoda (TM)</h3>

	<p>Ukoliko OmegaT za naredni segment u memoriji prevoda pronađe bilo kakva podudaranja (od 30% ili više – pogledaj priručnik), prikazaće ih u Prikazivaču podudarnosti. Prva podudarnost je u Prikazivaču podudarnosti automatski pre-selektovana.</p>

	<p>Radi umetanja podudarnosti iz memorije prevoda u Prikazivaču podudarnosti u tvoje target polje, možeš koristiti kratice na tastaturi:</p>

	<ul>
		<li>Radi umetanja pre-selektovane podudarnosti na mjesto pozicije kursora, pritisni <code>Ctrl+I</code> , ili...</li>
		<li>Da prepišeš cijeli segment sa pre-selektovanom podudarnošću, pritisni <code>Ctrl+R</code> .</li>
	</ul>

	<p>Ukoliko postoji nekoliko podudarnosti, dok ti međutim ne želiš da koristiš onu koja je pre-selektovana:</p>

	<ul>
		<li>U Prikazivaču podudarnosti izaberi podudarnost koja ti se najviše dopada: <code>Ctrl+2</code> za drugu po redu prikazanu podudarnost, <code>Ctrl+3</code> za treću, itd.</li>
		<li>Potom, kako smo gore naveli, koristi kratice <code>Ctrl+I</code> ili <code>Ctrl+R</code>.</li>
	</ul>

	<p>(Možeš podesiti OmegaT da, po otvaranju segmenta, u target polje automatski umetne bilo koju prvu podudarnost višu od određenog procenta. Ovu opciju podesi preko <strong>Opcije -&gt; Ponašanje uređivanja...</strong>)</p>

	<h3>Podudarnosti sa rječnikom</h3>

	<p>Ukoliko OmegaT u rječniku pronađe termine koji su 100% podudarni, isti će se radi orijentacije vidjeti u Prikazivaču rječnika. Ovi termini se pomoću kratica ne daju prenijeti.</p>
	
	<h2>Pretraživanje</h2>
	
	<p>OmegaT omogućuje jak opseg pretraživačkih funkcija. Pozovi Okno za pretraživanje pomoću <code>Ctrl+F</code> i u prostor "Traži sljedeće..." unesi riječ ili frazu za kojima želiš tragati.</p>

	<p>Ima i drugih načina, na primjer: selektuj riječ ili frazu u polju za uređivanje (target tekst aktivnog segmenta) i pritisni <code>Ctrl+F</code>. Riječ ili fraza se automatski ubaci u polje "Traži sljedeće...".</p>


	<h2>Sačini prevedene dokumente</h2>

	<p>Pošto si preveo/la sve segmente (ili ako želiš, i ranije), OmegaT će ažurirati target dokument(e) tako što će koristiti prevode pohranjene u memoriji prevoda. U te svrhe, iz menija izaberi <strong>Projekt -&gt; Sačini prevedene dokumente</strong>.</p>

	<p>OmegaT će od svih prevodivih dokumenata iz izvornog direktorijuma projekta, bez obzira da li su oni prevedeni u cijelosti ili djelimično, sagraditi njihove prevedene verzije. Cjelovito ili djelimično prevedene datoteke se spašavaju u projektnom Target direktorijumu.</p>

	<p>Radi finalizacije tvog prevoda, otvori target datoteke u za to pogodnim aplikacijama (pretraživaču, tekst procesoru...) kako bi se provjerili sadržaj i formatacija tvog prevoda. Moći ćeš se nakon toga, radi potrebnih korekcija, ponovo vratiti na OmegaT; ne zaboravi da ponovo sačiniš prevedene dokumente.</p>

	<hr>

	<h1>Način rada sa tagovanim tekstom</h1>

	<p>OmegaT svojim posebnim tagovima markira tekst kako bi se sačuvala formatacija izvornih dokumenata (podebljana slova, kurziv, itd.); Tagove u OmegaT sačinjavaju jedno ili više slova iza kojih slijedi jedna ili više brojki. U tagovima se ponekad koristi i znak "/" (na primjer: &lt;f0&gt;, &lt;br10/&gt;, &lt;/s2&gt; itd.).</p>

	<p>Moraš obratiti pažnju na ove tagove i voditi računa da su u target dokumenta uvršteni na pravilan način.</p>

	<h2>Evo jednog primjera...</h2>

	<p>U ovim primjerima smo, da bi isti bili vidljiviji, tagovima dali obojenu podlogu. Međutim, oni u OmegaT, neće imati ovu ili sličnu obojenu podlogu. <font color="blue">Plavi</font> tagovi predstavljaju HTML tagove koje će OmegaT ingorisati, pošto u cijelosti zatvaraju segment, <font color="green">zelenim</font> tagovima baviće se OmegaT, pošto su unutar segmenta, a <font color="red">crveni</font> su oni koji predstavljaju kako će tagovi izgledati u OmegaT.</p>

	<p>Evo primjera za jedan segment pisan u HTML-u:</p>

	<p><font color="blue"><code>&lt;p&gt;</code></font><code>Drugačiji font za prikazivanje može se izabrati putem</code> <font color="green"><code>&lt;b&gt;</code></font><code>dijaloga</code><font color="green"><code>&lt;/b&gt;</code></font><code>Prikaz fontova. Otvori ga preko</code> <font color="green"><code>&lt;i&gt;</code></font><code>Settings</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Prikaz fontova...</code><font color="green"><code>&lt;/i&gt;</code></font><code>. U okviru dijaloga može se promijeniti tip fonta i njegova veličina.</code><font color="blue"><code>&lt;/p&gt;</code></font></p>

	<p>Evo kako će ga OmegaT prikazati, sa crvenom podlogom:</p>

	<p><code>Drugačiji font za prikazivanje može se izabrati putem dijaloga</code> <font color="red"><code>&lt;b0&gt;</code></font><code>Prikaz fontova</code><font color="red"><code>&lt;/b0&gt;</code></font><code>. Otvori ga preko</code> <font color="red"><code>&lt;i1&gt;</code></font><code>Settings</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>pozicije u meniju Prikaz fontova...</code><font color="red"><code>&lt;/i2&gt;</code></font><code>. U okviru dijaloga može se promijeniti tip fonta i njegova veličina.</code></p>

	<p>Evo kako bi preveo/la taj segment (primjer je na jeziku Afrikaans):</p>

	<p><code>'n Mens kan 'n ander vertoonfont kies met die</code> <font color="red"><code>&lt;b0&gt;</code></font><code>Vertoonfont</code><font color="red"><code>&lt;/b0&gt;</code></font><code>-dialoogkassie. Kies</code> <font color="red"><code>&lt;i1&gt;</code></font><code>Opstelling</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Vertoonfont...</code><font color="red"><code>&lt;/i2&gt;</code></font><code>op die kieslys. Die lettertipe én die lettergrootte kan met dié dialoogkassie verander word.</code></p>

	<p>Pošto OmegaT sačini prevedeni dokument, HTML će imati sljedeći izgled:</p>

	<p><font color="blue"><code>&lt;p&gt;</code></font><code>'n Mens kan 'n ander vertoonfont kies met die</code> <font color="green"><code>&lt;b&gt;</code></font><code>Vertoonfont</code><font color="green"><code>&lt;/b&gt;</code></font><code>-dialoogkassie. Kies</code> <font color="green"><code>&lt;i&gt;</code></font><code>Opstelling</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Vertoonfont...</code><font color="green"><code>&lt;/i&gt;</code></font><code>op die kieslys. Die lettertipe én die lettergrootte kan met dié dialoogkassie verander word.</code><font color="blue"><code>&lt;/p&gt;</code></font></p>

	<h2>Provjera tagova</h2>

	<p>OmegaT loše tagove u prevedenim dokumentima ne može otkriti automatski. Prije nego što isporučiš dokument svom klijentu, trebalo bi da provjeriš da li tagovi eventualno imaju grešaka u sebi.</p>

	<p>Izaberi sa menija <strong>Alatke -&gt; Provjeri valjanost tagova</strong>. Ukazaće se jedna tabela sa segmentima u kojima nisu saglasni tagovi u izvornom i završnom dokumentu. Klikni na broj segmenta.</p>

	<p>Automatski ćeš se u Editoru naći u području lošeg segmenta, te možeš popraviti tagove.</p>

	<p>Ponekad se desi da se uslijed grešaka u tagovima dokument ne može ni otvoriti. Stoga se, prije nego sačiniš prevedene datoteke, moraš postarati oko popravke svih grešaka u tagovima.</p>

	<p>I na kraju, uvijek dva puta provjeri definitivno stanje formatacije, tako što ćeš prevedeni dokument otvoriti u odgovarajućem prikazivaču ili editoru.</p>

	<hr>

</body>
</html>
