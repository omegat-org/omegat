<html>
   <head>
      <meta http-equiv="Content-Type" content="text/html; charset=UTF-8">
   
      <title>Lär dig använda OmegaT på 5 minuter!</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.79.1">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="chapter">
         <div class="titlepage">
            <div>
               <div>
                  <h2 class="title"><a name="chapter.instant.start.guide"></a>Lär dig använda OmegaT på 5 minuter!
                  </h2>
               </div>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>Skapa ett nytt projekt<a class="indexterm" name="d0e7"></a></h2>
                  </div>
               </div>
            </div>
            <p><em><span class="remark">Obs:</span></em> På en Apple Mac, använd <span class="keycap"><strong>Kommando</strong></span>-tangenten istället för <span class="keycap"><strong>Ctrl</strong></span>-tangenten.
            </p><a class="indexterm" name="d0e22"></a><p>När du ska använda OmegaT, skapar du först ett projekt som kommer att innehålla alla dina filer, såsom källfilen, översättningsminnen,
               gloslistor och till slut din översatta fil. Gå till <span class="guimenu">Projekt</span>menyn, välj <span class="guimenuitem">Nytt…</span> och skriv in ett namn för ditt projekt. Kom ihåg var du skapar projektet, för du kommer att behöva återvända till det senare.
            </p>
            <p>När du gett projektet ett namn, kommer dialogen <span class="guilabel">Skapa nytt projekt</span> att öppnas. Överst i dialogen väljer du källfilens språk och det språk din översatta fil kommer att ha, och klickar <span class="guibutton">OK</span> för att fortsätta.
            </p>
            <p>Om du behöver komma åt andra inställningar i denna dialog, kan du återvända till den när som helst genom att trycka <span class="keycap"><strong>CTRL&nbsp;+&nbsp;E</strong></span>-
            </p>
            <p>Därefter öppnas dialogen <span class="guilabel">Projektfiler</span>. Klicka på <span class="guibutton">Kopiera filer till källfilsmappen…</span> för att välja dina källfiler. OmegaT kommer sedan att kopiera de markerade filerna till undermappen <code class="filename">/source/</code> i ditt nyligen skapade projekt. Efter att källfilerna har lästs in i <span class="guilabel">Redigeringsfönstret</span>, kan du stänga dialogen <span class="guilabel">Projektfiler</span>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>Översätt filen
                     </h2>
                  </div>
               </div>
            </div>
            <p>OmegaT öppnar upp ett segment åt gången, som du ska översätta. Efter att du har översatt ett segment trycker du <span class="keycap"><strong>CTRL&nbsp;+&nbsp;U</strong></span> för att gå till nästa ej översatta segment (eller <span class="keycap"><strong>CTRL+SHIFT&nbsp;+&nbsp;U</strong></span> för att gå till nästa översatta segment). När du vill se hur din översättning kommer att se ut i sitt slutliga format, tryck
               <span class="keycap"><strong>CTRL&nbsp;+&nbsp;D</strong></span> för att skapa de översatta filerna, vilka kommer att skapas i undermappen <code class="filename">/target/</code> i din projektmapp. När du översätter ska du använda menyerna <span class="guimenu">Redigera</span> och <span class="guimenu">Gå till</span> för att utföra olika användbara funktioner.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e89"></a>Validera dina taggar
                     </h2>
                  </div>
               </div>
            </div>
            <p>Om dina källfiler är formaterade filer, t.ex. Microsoft Word, LibreOffice Writer eller HTML, kommer OmegaT att konvertera
               formateringen till taggar som omger texten du översätter. Dokument innehåller också ofta taggar som inte har något med formatering
               att göra, men som ändå är viktiga i källdokument (och i de översatta filerna). En mening i källtexten kan se ut så här:
            </p>
            <div class="mediaobject" align="justify"><img src="images/InstantGuide_1.png" align="justify"></div>
            <p>
               
            </p>
            <p>OmegaT kommer däremot att visa meningen på följande sätt:</p>
            <div class="mediaobject" align="justify"><img src="images/InstantGuide_2.png" align="justify"></div>
            <p>
               
            </p>
            <p>Taggarna i OmegaT är utgråade, så de är lätta att känna igen. De är skyddade så att du inte kan ändra deras innehåll, men
               du kan radera dem, skriva in dem för hand eller flytta runt dem i målsegmentet. Men om du gjorde några misstag när du skrev
               in formateringstaggarna, kan det bli så att dina översatta filer inte går att öppna. Därför ska du trycka <span class="keycap"><strong>CTRL&nbsp;+&nbsp;SHIFT&nbsp;+&nbsp;V</strong></span> innan du skapar dina översatta filer, för att validera att dina taggar är korrekta.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e113"></a>Skapa den översatta filen
                     </h2>
                  </div>
               </div>
            </div>
            <p>När du sett till att det inte finns några taggfel i din översättning, tryck <span class="keycap"><strong>CTRL&nbsp;+&nbsp;D</strong></span> för att skapa målfilerna, vilka kommer att skapas i undermappen <code class="filename">/target/</code> i din projektmapp.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e124"></a>Några ytterligare saker att komma ihåg
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Om en fil inte läses in i <span class="guilabel">Redigeringsfönstret</span>, kan det bero på att den är i ett format som inte stöds av OmegaT. Se <a class="link" href="#">Filfilter</a> för en lista med filformat som OmegaT kan hantera.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Du kan skapa ett nytt projekt för varje nytt jobb, och du kan när som helst lägga till ytterligare filer till ett projekt.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>För att friska upp minnet när det gäller projektets startinställningar, öppna dialogen projektinställningar genom att trycka
                        <span class="keycap"><strong>CTRL&nbsp;+&nbsp;E</strong></span>. För att se en lista med filerna i projektet, öppna dialogen <span class="guilabel">Projektfiler</span> genom att trycka <span class="keycap"><strong>CTRL&nbsp;+&nbsp;L</strong></span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>När du är färdig med översättningen exporterar OmegaT tre översättningsminnen med namnen <code class="filename">level1</code>, <code class="filename">level2</code> och <code class="filename">omegat</code> till din projektmapp. <code class="filename">level1</code>- och <code class="filename">level2</code>-minnena kan delas med användare som använder andra översättningsprogram. Det minne som heter <code class="filename">omegat</code> kan användas av OmegaT självt, i framtida projekt som du skapar. Om du placerar sådana översättningsminnesfiler i undermappen
                        <code class="filename">/tm/</code> till ett projekt, kommer OmegaT att automatiskt genomsöka dem för liknande segment, så kallade "suddiga matchningar".
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Du kan lägga till en ny term till gloslistan genom att trycka <span class="keycap"><strong>CTRL&nbsp;+&nbsp;SHIFT&nbsp;+&nbsp;G</strong></span>, eller kopiera existerande gloslistor till undermappen <code class="filename">/glossary/</code> i din projektmapp, så kommer OmegaT automatiskt att slå upp ord i dem.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Det är ofta användbart att söka efter ord och fraser i källtexten och i din översättning, så när som helst kan du trycka <span class="keycap"><strong>CTRL&nbsp;+&nbsp;F</strong></span> för att öppna dialogen <span class="guilabel">Textsökning</span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>För en mer uttömmande introduktion, se <a class="ulink" href="https://omegat.org/files/OmegaT_for_Beginners.pdf" target="_top">OmegaT för nybörjare</a> på OmegaT webbplats. Om du behöver hjälp med någon aspekt av OmegaT är du välkommen att gå med i <a class="ulink" href="https://omegat.org/support" target="_top">OmegaT:s användargrupp.</a></p>
                  </li>
               </ul>
            </div>
         </div>
      </div>
   </body>
</html>